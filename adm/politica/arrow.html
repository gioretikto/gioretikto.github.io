<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Il teorema dell'impossibilità di Arrow"/>
    <title>Il teorema dell'impossibilità di Arrow</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
	        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>Il teorema dell'impossibilità di Arrow</h1>

<p>Non riuscendo ad individuare un meccanismo di votazione ottimale, gli studiosi si sono interrogati sui criteri accettabili che un metodo di scelta collettiva dovrebbe rispettare. Il contributo fondamentale in questo campo è stato dato da <b>Arrow</b> (premio Nobel per l’economia nel 1972) che ha cercato di definire una serie di criteri logici ed eticamente corretti che permettano al processo decisionale di rispettare le preferenze degli individui. Arrow dimostra però che è impossibile individuare un metodo decisionale che soddisfi tutti questi criteri (cosiddetto <b>teorema dell’impossibilità</b>).<br> Il teorema dell’impossibilità sostiene che, avendo come presupposto ordinamenti di preferenze individuali che siano completi e transitivi, non è possibile stabilire una regola di scelta collettiva (o funzione del benessere sociale) in grado di dare un ordinamento delle alternative completo e transitivo e che rispetti tutti i seguenti criteri (assiomi):</p>

<ul>
	<li><p><b>dominio non ristretto</b> (il processo decisionale deve permettere di raggiungere una decisione, qualunque sia lo stato delle preferenze);</p></li>

	<li><p><b>completezza</b> (il processo decisionale deve essere in grado di stabilire una graduatoria tra tutti i risultati possibili);</p></li>

	<li><p><b>principio di Pareto</b>, o principio dell'<i>unanimità</i> (l'ordine di preferenza della società deve riflettere l'ordine delle preferenze degli individui); se tra due stati del mondo <i>x</i> e <i>y</i> tutti gli individui preferiscono <i>x</i> e <i>y</i> anche per la collettività nel suo insieme <i>x</i> deve risultare preferito a <i>y</i>.</p></li>

	<li><p><b>Razionalità</b>(<b>transitività</b>): è diretto a garantire la coerenza del risultato del procedimento di aggregazione delle preferenze individuali, e cioè la non contraddittorietà degli ordinamenti − individuali e collettivo − dei diversi stati del mondo. Esso ha il suo cardine nel principio di <i>transitività</i> (che deve valere sia per le preferenze individuali che per quelle della collettività nel suo insieme): dati tre stati del mondo <i>x,y,z</i>,se</p>

<div class="eq">
<p>x &gt; y &gt; z &emsp; (cioè se <i>x</i> è preferito a <i>y</i> ed <i>y</i> è preferito a <i>z</i>.)</p>
</div>

<p>allora</p>

<div class="eq">
<p><i>x</i> &gt; <i>z</i> (<i>x</i> è preferito a <i>z</i>)</p>
</div>

;</p></li>

<li><p><b>indipendenza delle alternative irrilevanti</b> (la decisione deve dipendere soltanto dalle preferenze dei votanti e non da altre alternative: ad esempio, la scelta fra un sistema pensionistico pubblico ed uno privato deve dipendere solo dalle preferenze dei cittadini rispetto a tali due sistemi e non rispetto all'assistenza sanitaria gratuita);</p></li>

	<li><p><b>non dittatorialità</b> (le preferenze della società non devono riflettere solo le preferenze di un singolo).</p></li>
</ul>

<p class="small">La <b>particolarità del teorema dell’impossibilità di Arrow</b> consiste innanzitutto, nel <b>procedimento di formulazione</b>: egli parte non dal definire una regola ma definendo le caratteristiche che dovrebbe avere questa regola. Arrow applica alle scelte collettive la medesima impostazione che è alla base della teoria del consumatore: egli ipotizza un mondo in cui esistono n individui (<i>n</i> &ge; 2) e in cui si hanno m alternative (m &ge; 3); gli individui sono razionali e in grado di ordinare le proprie preferenze. Vengono, quindi, individuati i requisiti che il sistema decisionale deve rispettare (transitività, non dittatorialità etc.). Date queste premesse Arrow dimostra che non esiste una regola decisionale che permetta di rispettare tutti gli assiomi indicati.</p>

<p>Pur trattandosi di criteri del tutto ragionevoli e ampiamente condivisibili, Arrow arriva alla conclusione che l’unica possibilità di arrivare ad una regola decisionale è quella di eliminare una delle sei condizioni prima elencate. La conclusione secondo cui non esiste alcuna regola di voto in grado di soddisfare tutte le condizioni suesposte ha posto in crisi i sostenitori dei sistemi democratici.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
