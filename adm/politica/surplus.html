<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Economia del Benessere">
	<title>Economia del Benessere</title>
	<link rel="stylesheet" type="text/css" href="../../style.css" media="screen">
</head>

<body>

<nav>
    <ul>
	        <li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Economia del Benessere</h1>

<p>Scopo dell'economia del benessere è quello di fornire criteri per stabilire l’ottimalità, e quindi la sub-ottimalità, delle varie forme di mercato. Vi sono due impostazioni: quella riconducibile ad Alfred Marshall e quella riconducibile a Vilfredo Pareto. L'economia del benessere marshalliana concerne l’equilibrio parziale e si fonda sulle ipotesi di misurabilità e confrontabilità inter-personale dell'utilità, mentre l'economia del benessere paretiana concerne l'equilibrio generale e si fonda sulle ipotesi di non misurabilità e non confrontabilità dell'utilità.</p>

<h2>L'approccio marshalliano</h2>

<p>L'economia del benessere marshalliana si articola sui concetti di surplus del consumatore, di surplus del produttore e di surplus della società.</p>

<h3>Il surplus del consumatore</h3>

<p>Si ipotizzi che il consumatore, nell’ipotesi di costanza del reddito, dei gusti e dei prezzi degli altri beni, sia in grado di indicare, per ogni unità di un bene, il prezzo massimo che sarebbe disposto a pagare per acquistarla: tale prezzo massimo rappresenta, nell'ipotesi di costanza dell’utilità marginale della moneta, anche l’utilità attribuita dal consumatore alla singola unità del bene. Dall’ipotesi di razionalità si ricava anche che il consumatore è disposto ad acquistare un’unità di un bene solo se il prezzo che deve pagare (prezzo di mercato) non è maggiore del prezzo massimo.</p>

<p>	Il prezzo massimo che un consumatore è disposto a pagare per acquistare un bene è detto <b>prezzo di riserva</b>. Un prezzo di riserva è l’informazione privata dell’individuo che la tiene, appunto, riservata: quanto un consumatore sia disposto a pagare o quanto poco un produttore sia disposto ad accettare per un bene sono informazioni che verranno rivelate solo se questi due attori decideranno di scambiarsi effettivamente il bene a quei prezzi. <br> Il <b>surplus</b> che il consumatore ricava dall'acquisto di un'unità di un bene è dato dalla differenza positiva tra il prezzo massimo che è disposto a pagare ed il prezzo di mercato: il surplus del consumatore è quindi il beneficio che il consumatore trae dal partecipare al mercato. </p>

<figure>
<img src="img/surplus.png" alt="surplus"/>
<figcapiton>Per quantità del bene inferiori a <i>q</i>*, i consumatori nel mercato sarebbero disposti a pagare un prezzo più elevato di p*. Nel punto di equilibrio, invece, sono in grado di acquistare e consumare tutta la quantità q* del bene al prezzo unitario p*. La differenza tra i prezzi più elevati che avrebbero pagato per le quantità inferiori, e quelle quantità inferiori al prezzo di p* è il surplus del consumatore. Si tratta di un guadagno per i consumatori in termini di valore che attribuiscono al bene in eccesso rispetto al prezzo che pagano per esso. Il surplus del consumatore è rappresentato nel grafico sottostante dall’area sotto la curva di domanda D che si estende fino al livello di prezzo <i>p</i>*. </figcaption>
</figure>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
