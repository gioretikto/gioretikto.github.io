<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il diritto di ritenzione"/>
	<title>Il diritto di ritenzione</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il diritto di ritenzione</h1>

<p>È il diritto che la legge o la volontà privata, al fine di spingereil debitore stesso ad adempiere, riconosce al creditore di trattenere una cosa detenuta in ragione del rapporto obbligatorio e che avrebbe pertanto l'obbligo restituire al debitore medesimo. Il creditore, in altri termini, può in virtù di tale diritto, rifiutare la restituzione della cosa fino a quando l'obbligazione non sia stata adempiuta. La ritenzione, però, non attribuisce alcun potere al creditore, il quale non può disporre del bene, ne usarne. <br> A titolo esemplificativo si può segnalare il diritto di ritenzione riconosciuto all'usufruttuario che abbia sostenuto spese di spettanza del nudo proprietario: per il rimborso di tali spese − dispone l'<a href="codice_civile.html#1011">art. 1011 c.c.</a> − l'usufruttuario ha diritto di ritenzione sui beni che sono in suo possesso fino alla concorrenza della somma a lui dovuta. <br> Talvolta al diritto di ritenzione si accompagna anche un <a href="privilegio.html">privilegio</a>, come nel caso di crediti per le prestazioni e le spese relative alla conservazione o al miglioramento di beni mobili (art. 2756 c.c.). Si parla, al riguardo, di <b>ritenzione privilegiata</b>.</p>

<section aria-label="End">
<a href="contratto_autonomo_garanzia.html">&#171;Il contratto autonomo di garanzia</a>
<a href="index.html">Index</a>
<a href="azione_revocatoria.html">I mezzi di conservazione della garanzia patrimoniale&#187;</a>
</section>

</article>

</body>
</html>
