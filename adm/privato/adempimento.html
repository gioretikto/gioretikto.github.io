<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L’adempimento">
	<title>L’adempimento</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L’adempimento</h1>

<p>L’adempimento è l’attività consistente nell'<i>eseguire la prestazione che forma oggetto dell'obbligazione</i>. Con l'adempimento l'<i>obbligazione si estingue</i>, perché l'interesse del creditore, suo fondamento e scopo, è realizzato: non ha senso tenere in vita un rapporto obbligatorio che ha raggiunto il suo obiettivo, e quindi esaurito la sua funzione. Conseguentemente <i>il debitore è liberato</i>.<br> Proprio per questo effetto liberatorio, il debitore che adempie ha interesse che il pagamento risulti in modo certo. Egli può perciò chiedere al creditore di rilasciargli la <b>quietanza</b>, cioè la <i>dichiarazione scritta con cui il creditore riconosce di avere ricevuto da lui una determinata prestazione, riferita a un determinato credito</i> (<a href="cc.html#1199">art. 1199 c.c</a>). La quietanza è un atto non negoziale: è una <i>dichiarazione di scienza</i> e non di volontà (5.4), con valore di <i>confessione</i>. <br> Per illustrare la disciplina dell'adempimento, considereremo prima le regole sui <i>soggetti</i> dell'adempimento; poi le regole sulle modalità di esso; quindi esamineremo cosa accade se l'adempimento è reso impossibile dal comportamento del creditore (<i>mora del creditore</i>); infine ci occuperemo dell’adempimento di quelle speciali obbligazioni che sono le <i>obbligazioni pecuniarie</i> (23.2-17).</p>

<section aria-label="End">
<a href="regolamenti.html">«Regolamenti</a>
<a href="index.html">Index</a>
<a href="adempimento_incapacità_agire.html">Adempimento e incapacità di agire»</a>
</section>

</article>

</body>
</html>
