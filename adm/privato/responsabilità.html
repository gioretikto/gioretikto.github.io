<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Responsabilità civile">
	<title>Responsabilità civile</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Responsabilità civile</h1>

<p>Lo scopo del presente scritto è quello di analizzare singolarmente – prima – le due tipologie di responsabilità civile ed evidenziarne – dopo – le differenze. <br> Preliminarmente, si tratta di responsabilità disciplinate da due parti completamente diverse del nostro Codice Civile. <br> Invero, la Responsabilità Contrattuale ovvero da inadempimento delle obbligazioni è disciplinata dagli Artt. 1218 ss c.c.; mentre la Responsabilità Extracontrattuale ovvero da fatto illecito è disciplinata dagli Artt. 2043 ss c.c.</p>

<p>Gli articoli 1218-1229 c.c. disciplinano <b>la responsabilità contrattuale come responsabilità da inadempimento</b>, in contrapposizione alla <b>responsabilità extracontrattuale</b>, detta anche <b>aquiliana</b> (dalla <i>lex Aquilia</i> del diritto romano), che consegue invece alla commissione di un <b>fatto illecito</b> doloso o colposo che abbia cagionato ad altri un danno ingiusto, secondo la fattispecie contemplata dall'<a href="cc.html#2043">art. 2043 c.c.</a>, senza violazione di <b>alcuna preesistente</b> <a href="obbligazione.html">obbligazione</a>: mentre la responsabilità contrattuale implica per definizione la <b>preesistenza di un rapporto obbligatorio</b> tra le parti, al contrario la responsabilità extracontrattuale sorge tra soggetti non legati da alcun rapporto obbligatorio e consegue non già ad un inadempimento, ma alla violazione del principio del <i>neminem laedere</i>, principio in base al quale tutti sono tenuti al dovere di non ledere l’altrui sfera giuridica. I fatti che possono ledere l’altrui sfera giuridica sono potenzialmente illimitati ma devono consistere in un comportamento umano o comunque essere riconducibili ad un <i>comportamento umano</i>, che può essere <i>commissivo od omissivo</i>, a seconda che l’autore dell’evento lesivo tenga una condotta attiva ovvero ometta di porre in essere quanto è richiesto da una norma di legge. <br> Il sistema della responsabilità extracontrattuale, nel nostro ordinamento, che sotto questo aspetto differisce per es. da quello francese o svizzero, dove le figure illecite sono tipiche, si basa sul <b>princpio di atipicità</b>, per il quale i fatti che possono arrecare danno ad altri sono potenzialmente illimitati (<i>Qualunque fatto doloso o colpposo che cagiona ad altri un danno ingiusto</i>...), e il carattere  atipico dell'illecito comporta che spetta al giudice stabilire, caso per caso, se sia ravvisabile o no una violazione del dovere del <i>neminem laedere</i>. <br> L'indagine giudiziale dovrà procedere su due piani paralleli: il soggetto che lamenta la lesione dovrà fornire, sul piano oggettivo, la duplice prova del fatto che ha cagionato il danno e dell'entità della lesione subìta, nonché quella del nesso causale tra i due eventi; sul piano soggettivo, dovrà dimostrare che l’autore del fatto ha agito con <i>dolo</i> o <i>colpa</i>.</p>

<p><b>N.B.</b> L'espressione civile è spesso usata come sinonimo di responsabilità extracontrattuale, in contrapposizione alla responsabilità contrattuale. Più precisamente la responsabilità civile si riferisce a comportamenti illeciti che violano le norme del codice civile, includendo sia quella contrattuale che extracontrattuale.</p>

<p>Alla diversa natura dei due tipi di illecito fanno seguito rilevanti <b>differenze disciplinari</b>. <br> In caso di illecito extracontrattuale, come si vedrà, la mora è <i>ex re</i> e non <i>ex persona</i> (salvo il caso di cui all'art. 1219 c.c., n.2 e 3), l'azione si prescrive in cinque anni (art. 2947 co. 1) e non in dieci (art. 2946).</p>

<p>La responsabilità contrattuale, a termini dell'art. 1225 c.c., è limitata ai <b>danni prevedibili</b> al momento in cui l'obbligo violato è venuto a esistenza, mentre la responsabiità extracontrattuale comprende anche i <b>danni non prevedibili</b> al momento del fatto illecito.</p>

<h3>Onere della prova</h3>

<p><b>Responsabilità contrattuale</b>: a carico del debitore, opera pertanto l'<i>inversione dell'onere della prova</i>, la <b>responsabilità del debitore è presunta</b>, sicché spetta al debitore l'<a href="onere_prova.html">onere della prova</a> che l'inadempimento è dipeso da un fatto a lui non imputabile sotto il profilo soggettivo (art. 1218 c.c.).</p>

<p><b>Responsabilità extracontrattuale</b>: è onere di chi lamenta la lesione (danneggiato) fornire la prova dell'<a href="dolo_colpa.html">elemento psicologico</a>: se il danneggiato non riesce a provare in giudizio la colpevolezza dell'autore del fatto lesivo, non vi può essere responsabilità, né alcun risarcimento. <br> Il <b>danno ingiusto</b> è quello che si concreta nella lesione di un interesse protetto dall'ordinamento giuridico. Tradizionalmente la tutela risarcitoria era riservata ai diritti assoluti e, in particolare, ai diritti della personalità (es. diritto al nome, all’onore, all’integrità fisica ecc.) nonché ai diritti reali. L'elaborazione giurisprudenziale ha notevolmente ampliato la sfera degli interessi tutelabili, giungendo a riconoscere la risarcibilità del diritto di credito, se cagionata da terzi che con il proprio comportamento abbiano reso impossibile l'adempimento (v. più avanti), nonché dei danni correlati all'emanazione di provvedimenti della pubblica autorità lesivi di situazioni di interesse legittimo, per lungo tempo rigidamente escluse dall’alveo delle situazioni soggettive protette dall'art. 2043 c.c.</p>

<p>Il danno risarcibile è quello <b>patrimoniale</b>, nelle due forme del <i>danno emergente</i> e del <i>lucro cessante</i>. I danni <b>non patrimoniali,</b> o <i>danni morali</i>, sono risarcibili solo nel caso in cui il fatto illecito sia previsto come reato (artt. 2059 c.c.; 185 c.p.).<br> Tra il comportamento umano (fatto) e il pregiudizio (danno) sofferto dalla vittima dell'illecito deve essere ravvisabile un legame causale: ciò si verifica ogni qualvolta, mancando il fatto, l’effetto non si sarebbe prodotto. Naturalmente non ogni effetto dannoso è causalmente riconducibile al fatto, ma soltanto quegli effetti che di tale fatto siano una conseguenza immediata e diretta, secondo un criterio di <b>causalità adeguata</b>: il quale circoscriva la responsabilità a quelle sole condotte che risultino idonee, secondo un giudizio prognostico, a determinare l’effetto sulla base dell’<i>id quod plerumque accidit</i>, espressione con cui si è soliti fare riferimento a quegli eventi che sulla base della comune esperienza sono causalmente riconducibili, con un ragionevole grado di probabilità, alla condotta dell’uomo.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="dolo_colpa.html">L'elemento psicologico»</a>
</section>

</article>

</body>
</html>
