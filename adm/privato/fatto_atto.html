<!DOCTYPE html>
<html lang="en">
<head>
	<meta charset="utf-8">
<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Fatto e atto"/>
	<title>Fatto e atto</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Fatto e atto</h1>

<p>Il fatto è un accadimento naturale: l’alternarsi delle stagioni, la nascita, la morte, un fulmine, un danno. Esso rileva giuridicamente quando l'ordinamento attribuisce a quel fatto un effetto giuridico. Al fatto naturale della nascita l'ordinamento riconosce al soggetto diritti ulteriori rispetto al nascituro. Il fatto naturale dell'evento dannoso rileva giuridicamente ed ha come effetto l’obbligo di risarcimento da parte di colui che, con dolo o colpa, ha arrecato con il suo comportamento un danno ingiusto. Distinguiamo i fatti giuridici dai fatti semplici, irrilevanti per l'ordinamento. I <b>fatti giuridici</b> si distinguono in <b>fatti in senso stretto</b> ovvero accadimenti naturali indipendenti dalla volontà dell'uomo ed i fatti posti in essere da un soggetto detti <b>atti umani</b>.</p>

<p>Gli atti umani saranno imputati a colui che agisce se è capace di intendere e di volere, cioè se è consapevole delle sue azioni e sceglie liberamente di portarle a compimento. Questo stato del soggetto è la capacità naturale ed è il presupposto per l'imputabilità dell'atto illecito. Il soggetto risponderà delle conseguenze risarcitorie solo se al momento aveva la <b>capacità naturale</b>. Non è capace di intendere e volere il minore, il malato di mente, colui che si trova sotto l'effetto di potenti sostanze stupefacenti. L'incapacità naturale deve essere distinta da quella legale. In questo caso il soggetto è incapace per dichiarazione del giudice (sentenza di interdizione art.414) o inabilitazione (art.415) o per minore età, o per una condanna all'ergastolo (interdizione legale). I due tipi di incapacità non coincidono. Infatti è possibile che il malato di mente che è stato dichiarato interdetto, nel momento in cui ha posto in essere un atto era capace di intendere e di volere (capacità naturale) perché in un momento di lucidità. Così come un soggetto capace legalmente, può compiere un atto giuridico in un momento in cui manca di capacità naturale: non può intendere e volere (delirio febbrile o sotto l'effetto di alcol).</p>

<h2>Classificazione degli atti giuridici</h2>

<p>Gli atti giuridici si distinguono in <b>atti leciti</b>: posti in essere in conformità alle prescrizioni dell'ordinamento ed <b>atti illeciti</b> se violano l'osservanza delle regole (producendo la lesione di un diritto soggettivo altrui ex art.2043). Gli atti leciti si distinguono a loro volta in <b>operazioni</b>: atti materiali, e <b>dichiarazioni</b>, atti finalizzati a manifestare all'esterno la volontà del soggetto.</p>

<p>Nell'ambito degli atti leciti dichiarativi, abbiamo i negozi e gli atti giuridici in senso stretto e le dichiarazioni di scienza.</p>

<p>I <a href="negozio_giuridico.html">negozi giuridici</a>: manifestazioni di volontà poste in essere dal soggetto per regolare un proprio interesse, nell’ambito dell'autonomia riconosciuta dall'ordinamento. Di essi si parlerà successivamente in maniera esaustiva.</p>

<p>Gli <b>atti giuridici in senso stretto</b> sono voluti dal soggetto, che vuole l'atto ma non l'effetto. In questo si differenziano dai negozi, voluti dall'agente per l'effetto giuridico che la dichiarazione produce all'esterno. Le conseguenze dell'atto giuridico in senso stretto sono preordinate dalla legge. Essi possono essere presupposti di negozi, sono previsti dal legislatore in forma tipica. Molto spesso l'agente ignora le conseguenze dell'atto stesso. Atto giuridico in senso stretto è l'intimazione al pagamento fatta dal creditore al debitore inadempiente. Essa ha come effetto la messa in mora del debitore a prescindere dalla conoscenza che il creditore abbia, di tale effetto.</p>

<p>La <b>dichiarazione di scienza</b> è finalizzata a manifestare all'esterno la conoscenza di un fatto. L'esempio classico è la confessione.</p>

<p>Per disciplinare il negozio giuridico si utilizzano le norme sul contratto, tali regole non possono essere applicate in toto per gli atti giuridici non negoziali.</p>

<section aria-label="End">
<a href="diritto_privato.html">&#171;Diritto privato</a>
<a href="index.html">Index</a>
<a href="negozio_giuridico.html">Negozio giuridico&#187;</a>
</section>

</article>

</body>
</html>
