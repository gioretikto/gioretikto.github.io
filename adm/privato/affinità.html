<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L'affinità"/>
	<title>L'affinità</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L'affinità</h1>

<p>L’<b>affinità</b> è il vincolo che unisce un <b>coniuge ed i parenti dell’altro coniuge</b>.<br> Tutti i parenti di un coniuge sono quindi affini con l’altro coniuge; ad esempio sono considerati affini i cognati, la suocera, la nuora, ecc. <br> Anche per l’affinità è necessario stabilire un grado (<b>grado di affinità</b>) che è esattamente uguale al <a href="parentela.html#grado">grado di parentela</a> del coniuge con l’affine stesso. <br> Anche in questo caso, per comprendere meglio l’affinità, ci viene in aiuto l’albero genealogico.</p>

<p><b>Esempio</b>:"C" (parente di "A" e "B") contrae matrimonio con "S" (parente di "R" e "T") e quindi:</p>

<ul>
	<li><p>tutti i parenti di "C" (insieme 1) diventano affini con "S";</p></li>
	<li><p>tutti i parenti di "S" (insieme 2) diventano affini con "C".</p></li>
</ul>

<p>Nella fattispecie "B" ed "S" sono cognati, "A" è il suocero (o la suocera) di "S", "S" è il genero (o la nuora) di "A". <br> Poiché "C" e "B" sono parenti di secondo grado (fratelli) allora i <b>cognati</b> "S" e "B" sono <b>affini di secondo grado</b>.<br> Analogamente poiché "C" e "A" sono parenti di primo grado (figlio e padre) "S" e "A" sono affini di primo grado. </p>

<p>Osservando l’albero genealogico del nostro esempio la domanda sorge spontanea: in che relazione si trovano "A" e "B" rispetto ad "R" e "T"? La risposta è: <b>nessuna!</b>
L’affinità infatti è definita come il vincolo che unisce un <b>coniuge</b> esclusivamente con i <b>parenti dell’altro coniuge</b> e di conseguenza gli affini di due coniugi <b>non sono affini tra loro</b>. <br> <p>Analogamente possiamo affermare che i coniugi degli affini non sono affini tra loro, come ad esempio il caso dei mariti di due sorelle, dato che il rapporto di coniugio non è considerato un rapporto di parentela in senso stretto.</p>

<p>Con riferimento all’esempio di cui sopra, se "B" (affine con "S") fosse sposato con un’altra persona, quest’ultima non avrebbe alcuna affinità con "S" (né tanto meno con "R" o "T") ma solo con "C".</p>

<h2>Differenze tra Parentela e Affinità</h2>

<p>L’affinità è un vincolo solo in parte assimilabile alla <a href="parentela.html">parentela</a>, e ad esso sono ricollegabili alcuni effetti giuridici, come ad esempio l’obbligo degli alimenti legali, che l’art. 433 nn 4 e 5  c.c. pone a carico del genero, della nuora e dei suoceri, oppure il divieto di contrarre matrimonio tra affini in linea retta e affini in linea collaterale in secondo grado ex art. 87 nn. 4 e 5 (ad esempio non possono sposarsi tra loro il genero e la suocera, o il cognato e la sorella della moglie).<br> Al riguardo, l’<a href="cc.html#87">art. 87 c.c.</a> precisa che l’impedimento matrimoniale tra affini in linea retta continua a sussistere anche quando il matrimonio da cui deriva l’affinità venga dichiarato nullo o sciolto o intervenga la cessazione degli effetti civili (rectius: divorzio), fatta salva la possibilità di ottenere l’autorizzazione del Tribunale in alcuni casi tassativi.<br> Quel che è importante sottolineare è che il vincolo di affinità non si estingue neppure con la morte, anche senza prole, del coniuge da cui essa deriva (<a href="cc.html#78">art. 78  comma 3 c.c.</a>), così come è opinione di alcuni interpreti che tale vincolo non cessi con il divorzio, dal momento che la norma citata menziona solo la dichiarazione di nullità come causa di cessazione dell’affinità. </p>

<figure>
<img src="img/affinità_cognato.jpg" alt="affinità cognato"/>
<figcaption>Come per il grado di parentela consiste nel contare le persone che appartengono al cammino minimo escludendo il capostipite (che equivale a sottrarre sempre 1)</figcaption>
</figure>

<img src="img/affinità_suocero.jpg" alt="affinità suocero"/>

<img src="img/affinità_prosuocero.jpg" alt="affinità prosuocero"/>

<section aria-label="End">
<a href="parentela.html">«La parentela</a>
<a href="index.html">Index</a>
<a href="accollo.html">L'accollo»</a>
</section>

</article>

</body>
</html>