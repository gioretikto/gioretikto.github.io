<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Rappresentanza"/>
	<title>Rappresentanza</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Rappresentanza</h1>

<p>Mentre, di regola, vie è perfetta <b>coincidenza</b> tra chi pone in essere l'atto (parte in senso <b>formale</b>) e chi viene investito degli effetti scaturenti da quell'atto (parte in senso <b>sostanziale</b>), in alcuni casi tale coincidenza viene meno perché la parte sostanziale non può o non vuole stipulare in prima persona l'atto.</p>

<p><b>Es</b>. Tizio da tempo stabilitosi in Australia, è proprietario di un appartamento a Roma, che vorrebbe vendere. Per Tizio è molto più vantaggioso farsi sostituire da Caio nelal conclusione del contratto che non affrontare una dispendiosa trasferta nella Capitale.</p>

<p>In altri casi, potrà trattarsi di una versa e propria impossibilità giuridica a compiere direttametne atti di autonomia privata: è il caso degli incapaci di agire (minori d'età o interdetti). <br>L'ordinamento appresta uno strumento grazie al quale è possibile realizzare la <b>sostituzione</b> della parte sostanziale nel compimento degli atti di autonomia privata. Tale strumento è la rappresentanza (artt. <a href="cc.html#1387">1387</a>-1400 c.c), che può interessare tutti gli atti di autonomia privata, con la sola eccezione dei c.d. negozi <b>personalissimi</b>, (matrimonio, testamento, donazione). <br> È controverso se la disciplina della rappresentanza in senso tecnico, così come regolamentata dal c.c., possa trovare aplicazione anche alla materia degli atti non negoziali.</p> 

<p>La disciplina codicistica della materia ha riguardo specificamente alla cd. rappresentanza <b>diretta</b>, caratterizzta dal fatto che l'effetto discendente del contratto posto in essere da colui (cd. <b>rappresentante</b>) che abbia agito in nome e per conto del'interessato (cd. <b>rappresentato</b>) si ripercuote <b>immediatamente</b> nella sfera giuridica di quest'ultima, a condizione. beninteso, che il rappresentante si sia mantenuto nell'ambito dei potere conferitigli dal rappresentato (art. 1388 c.c.). Decisiva, ai fini della diretta produzione dell'effetto giuridico in capo al rappresentato, è - oltre che ovviamente l'esistenza della legittimazione rappresentativa - la cd. spendita del nome o <i>contemplatio domini</i>, che può avvenire anche in forma tacita. Il contratto concluso dal rappresentante «produce direttamente effetto nei confronti del rappresentato», solo a una precisa condizione: che il rappresentante lo concluda «in nome e nell'interesse del rappresentanto» (art. 1388 c.c.); che cioè, nmel concludere il contratto, <i>il rappresentante dichiari a controparte che in quel contratto egli agisce non per sé, ma in nome e per conto del rappresentanto</i> (cd. <i>dominus</i>), (cd. <b>spendita del nome</b> del rapprsentato, o <i>contemplatio domini</i>). Se il rappresentante non spende il nome del rappresentato, la rappresentaza non opera, e il contratto produce effetto nei confronti del rappresentante stesso, che lo fa. </p>

<p><b>Es.</b> Se Tizio, rappresentante di Caio, al momento della conclusione del contratto non indicat in Cario stesso il destinatario degli effetti, questi ultimi investiranno la sua sfera giuridica e non quella del rappresentanto, a meno che dalle circostanze non risulti comunque che Tizio agiva in nome e per conto di Caio.</p>

<p>L'immediata produzione degli effetti del contratto concluso dal rappresentante nelal sfera giuridica del rappresentato speiga perché - nel caso di rappresentanza <b>volontaria</b> - per la validità del contratto si richieda la capacità legale del rappresentato, mentre è sufficiente la capacità di <b>intendere e di volere</b> del rappresentante, avuto riguardo alla natura ed al contenuto del contratto (art. 1389, co.1).</p>

<p>Per aversi <b>rappresentanza diretta</b> è necessario che il rappresentante agisca nel nome e per conto del rappresentato. <b>Agire nel nome</b> di un altro vuol dire spendere il nome (si pone in essere la <i>contemplatio domini</i>), mentre <b>agire per conto altrui</b>, significa agire nell'intresse del rappresentato: quando una persona agisce nell'interesse altrui, ma non dichiara di agire in nome altrui, si ha <b>rappresentanza indiretta</b>. La differenza sta in ciò: con la rappresentanza diretta gli effetti della dichiarazione negoziale del rappresentante ricadono direttamente nella sfera giuridica del rappresentato (o <i>dominus</i>); con la rappresentanza indiretta, dal momento che non si ha spendita del nome, glie effetti degli atti compiuti dal rappresentante cadono nella propria sfera giuridica e per poter incidere nella sfera gkiuridica del rappresentato è necessario un secondo negozio di trasferimento. </p>

<h2 id="proc">Procura</h2>

<p>La rappresentanza volontaria si fonda sulla <b>procura</b>, negozio con cui un soggetto conferisce ad un altro il ptere di rappresentarlo, e di porre in essere atti giuridici, i cui effetti ricadranno nella sfera giuridica del rappresentato. La procura è <i>l'atto con cui l'interessato conferisce volontariamente al rappresentante il potere di rappresentarlo</i>. <br> È un <b>atto unilaterale</b>: non richiede l'accettazione del rappresentante. Ed è un atto <b>non ricettizio</b>: non si indirizza propriamente al rappresentante (anche se è ovvio che questi ne sia messo a conoscenza), ma opera puttosto <i>verso i terzi</i> con cui il rappresentante potrà contrattare in nome del rappresentato: infatti la sua funzione è giustificare, nei confronti di questi terzi, la circostanza che il contratto venga concluso da una peersona diversa dall'interessato.<br>Quanto alal <b>capacità</b> dei soggetti, la procura richiede che <i>chi la conferisce</i> abbia la <i>capacità legale</i> di agire. Invece non è necessario che sia legalmente capace colui che la riceve e la esercita: al <i>rappresentante</i> si richiede solo la capacità di interendere e di volere (<i>capacità naturale</i>) nel momento in cui compie l'atto per il rappresentanto.</i></p>

<p>La procura ha la forma dell'atto che si va a compiere (art.1392 c.c.). Se si conferisce il potere di vendere un immobile essa avrà forma scritta. Bisogna distinguere la procura come negozio del soggetto che vuole essere rappresentato , dalla procura come documento che deve essere esibito ai terzi per provare l'esistenza della procura. Può essere espressa o tacita (derivando essa da espliciti comportamenti), il rappresentante che riceve la procura da esibire a terzi, deve restituirla alla cessazione dei suoi poteri, o alla revoca del potere (art. 1397 c.c.). La <b>revoca dei poteri</b>, la modificazione, deve essere portata a conoscenza dei terzi con mezzi idoneri. <br>Si verifica il fenomeno del <b>falsus procurator</b>. Tizio agisce in nome di Caio, ma non aveva il potre di spendere il nome. Gli atti che pone in essere non ricadono nella giuridica di Tizio, perchè spende il nome di Caio, nello stesso tempo non incideranno nella sfera giuridica di Caio, che non ha rilasciato la procura. Il negozio posto in essere sarà inefficace. Resterà valido e sortirà effetti nella sfera giuridica del rappresentato solo se questi ratificherà l'operato di Tizio. I terzi che hanno sofferto danni per aver confidato nell'efficacia nel negozio abranno diritto ad essere risarciti dal <i>falsus procurator</i>. La <b>ratifica</b> è una sorta di procura successiva, con la quale si sana, con effetti retroattivi, la mancanza di potere rappresentativo (si sana l'inefficacia dell'atto). Essa si distingue dalla <b>convalida</b>, che è finalizzare a sanare, sempre <i>ex tunc</i> la patologia intrinseca di un atto annullabile. La <b>procura generale</b> è rilasciata per tutti gli affari del rappresentato; la <b>procura speciale</b> riguarda solo un affare o patricolari affari.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="procura.html">Mandato&#187;</a>
</section>

</article>

</body>
</html>
