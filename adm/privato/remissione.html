<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La remissione"/>
	<title>La remissione</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La remissione</h1>

<p>La remissione è l’<i>atto con cui il creditore rinuncia al proprio credito</i>. Per effetto di essa, l'obbligazione si estingue, e il debitore è liberato: effetto che si produce quando la remissione è <i>comunicata al debitore</i>. Bisogna però rispettare l’autonomia (cioè la libertà di scelta) del debitore, che per le ragioni più varie potrebbe non gradire la liberazione dal debito: per questo gli è consentito di <i>rifiutare la remissione</i>, comunicando al creditore, entro un congruo termine, di non volerne approfittare (art. 1236). È un’applicazione del principio, basato sul valore dell'autonomia privata, per cui nessuno può imporre a un altro, contro la sua volontà, una modificazione delle sue situazioni, anche se la modificazione è, come in questo caso, vantaggiosa per lui (principio dell’accordo).<br> La <i>restituzione volontaria del titolo</i> originale del credito, fatta dal creditore al debitore, è sufficiente a <i>provare</i> che il debito è stato rimesso (art. 1237). Invece, la rinuncia del creditore alle garanzie del credito non fa presumere la liberazione del debitore dal debito (art. 1238). <br> Ci si può domandare quale sia qui l’<i>interesse del creditore</i>, a fronte della perdita del suo credito: la risposta è che la remissione è un atto volontario del creditore, che ha deciso liberamente di farlo; e se lo ha fatto volontariamente e liberamente, si suppone che l’abbia fatto per qualche interesse o ragione per lui apprezzabile (ad es. per spirito di liberalità, analogo a quello che spinge il donante a donare).</p>

<section aria-label="End">
<a href="novazione.html">«La novazione</a>
<a href="index.html">Index</a>
<a href="remissione.html">La remissione»</a>
</section>

</article>

</body>
</html>