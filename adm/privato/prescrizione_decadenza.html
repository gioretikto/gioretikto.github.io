<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L'incidenza del tempo sul rapporto giuridico. La prescrizione e la decadenza"/>
	<title>L'incidenza del tempo sul rapporto giuridico. La prescrizione e la decadenza</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L'incidenza del tempo sul rapporto giuridico. La prescrizione e la decadenza</h1>

<p>Il diritto soggettivo <b>si estingue</b> nel momento in cui viene meno, senza che sia trasferito ad altri. Gran parte dei diritti si estingue se il titolare non li esercita per un determinato periodo di tempo. configurandosi due diversi modi generali di estinzione per mancato esercizio del diritto: la <b>prescrizione</b> (art. 2934 c.c.) e la <b>decadenza</b> (art. 2964 c.c.). La prescrizione estintiva è il meccanismo che <i>determina l'estinzione del diritto, in conseguenza di una prolungata inerzia del suo titolare</i>, che quindi lo perde. Il principio alla base della prescrizione ha almeno due <i>giustificazioni</i>:</p>

<ul>
	<li><p>l'esigenza di <b>certezza delle situazioni e dei rapporti giuridici</b>. Chi ha un diritto normalmente ha di fronte a sé un <i>controinteressato</i>, cioè il <i>titolare della corrispondente situazione passiva</i> (ad es., creditore-debiore). Ora, di fronte alla persistente inazione del titolare del diritto, la parte passiva del rapporto finisce per regolarsi e organizzarsi come se quel diritto non esistesse più; e una pretesa fatta valere contro di lui a lunghissima distanza di tempo disturberebbe i <i>nuovi programmi formulati sul ragionevole pressuposto che quella vecchia posizione passiva sia ormai cancellata</i>. Inoltre, a distanza di tanto tempo, gli elementi utili per <i>provare l'esistenza e il contenuto del diritto</i> (documenti, testimonianze) tendono a non essere più disponibili o affidabili, per cui la lite fra titolare del diritto e sua contraprte sarebbe difficile da risolvere, e darebbe luogo a ulteriori incertezze: meglio troncarla alla radice, dicendo che il diritto affermato non c'è più, in quanto prescritto;</p></li>

	<li><p>il <b>favore per l'uso produttivo delle risorse</b>: Un diritto non esercitato è una risorsa economica non valorizzta dal titolare; ma l'esistenza del diritto blocca anche risorse di contraparte, titolare della situazione passiva. Il creditore che non chiede i suoi 100.000 euro al debitore di acquisire e utilizzare questo valore economico; ma anche il debitore non è libero di utilizzare questo valore economico; ma anche il debitore non è libero di tulizzare quella somma, che un giorno o l'altro il creditore potrebbe pretendere da lui: quei 100.000 € rischiano di essere sotratti indefinitamente al circuito della valorizzazione delle risorse. Per evitarlo, a un certo punto conviene dire «basta»: il creditore non ha più diritto a quei 100.000€, che adesso il debitore potrà valorizzare.</p></li>
</ul>

<p>Non tutti i diritti si prescrivono (art. 2934, co.2). In particolare, sono imprescrittibili gli <i>status</i> (di figlio, di coniuge), e i <b>diritti indisponibilil</b> quali i diritti della persona. Infatti, se il loro titolae non può disporne non può neanche perderli a causa del loro mancato esercizio. <br>Tra i diritti a contenuto patrimoniale, è imprescrittibile il <b>diritto di proprietà</b> (art. 947). <br>Imprescrittibile è anche la <b>qualità di erede</b>, che può essere fatta valere in qualsiasi tempo dopo il suo acquisto (art. 533), nonché l'<b>azione dichiarativa della nullità</b> di un contratto (Art. 1422).</p>

<p>Le norme sulla prescrizione sono <b>inderogabili</b> ed ogni accordo tendente a modificare la disciplina è nullo (art. 2936). Per la stessa ragione non è possibile <b>rinunciare</b> alla prescrizione prima che questa sia maturata (art. 2937). </p>

<h3>Inizio e termine della prescrizione</h3>

<p>L'<b>inizio</b> della prescrizione è il momento in cui comincia a contarsi il tempo, che potrà portare all'estinzione del diritto: esso coincide, in generale, con il <i>momento in cui il diritto può essere fatto valere</i> (art. 2935). Rispetto a un credito non ancora scaduto, la prescrizione comincia a decorrere solo dalla scadenza, perché fino a quel momento il creditore non può esigere il pagamento: prima di allora non si può neppure parlare di una sua inerzia. <br> Per <i>determinati diritti</i>, l'inizio della prescrizione è fissato dalla legge con <i>criteri diversi</i>: ad. es. per i diritti di garanzia contro i difetti della cosa comprata la prescrizione parte dalla consegna della cosa (art. 1495); per il diritto al risarcimento del danno l'art. 2947 c.c. co.1 la fa partire dal verificarsi del fatto dannoso (ma vedremo che questo criterio è interpretato dalla giurisprunùdenza in modo molto generoso per il danneggiato). <br> Il <b>termine</b> della prescrizione è il <i>periodo di tempo, trsascoro il quale il diritto si estingue</i>. La legge fissa in realtà termini diversi in relazione ai vari diritti, e precisamente un termine ordinario per la generalità dei diritti, e temrini speciali per particolari categorie di diritti:</p>

<ul>
	<li><p>il termine <b>ordinario</b> è 10 anni: esso si applica a tutti i diritti, per cui la legge non prevede un termine diverso (art. 2946 c.c.);</p></li>
	<li><p>i termini <b>speciali</b> possono essere:</p>
		<ul>
			<li><p><i>più lunghi</i>, di quello ordinario, come per i diritti reali su cosa altrui;</p></li> 
			<li><p><i>più brevi</i>, come quelli elencati in dettaglio negli art. 2947 e ss.: ad es. in cinque anni si prescrivono il diritto al risarcimento del danno extracontrattuale e il diritto all'annullamento del contratto annullabile; in un anno si prescrivono i diritti nacenti da dterminati contratti (come il trasposrto: art. 2951, co.1). Se però uno esercita tempestivamente un diritto soggetto a <i>prescrizione breve</i>, e ottiene una <i>sentenza che gli dà ragione</k>, il suo diritto di realizzare quanto previsto nella sentenza si prescrive nel termine ordinario di 10 anni (art. 2953).</p></li>
		</ul>
	</li>
</ul>

<p>Il <b>calcolo del tempo</b> si fa con i criteri indicati dall'art. 2963. In particolare: <i>non si tiene conto del c.d. die a quo</i> (cioè del giorno in cui si verifica l'evento che fa partire la prescrizione); il primo giorno del decorso di questa è il giorno successivo; se il termine scade in un <i>giorno festivo</i>, è prorogato automaticamente al giorno seguente non festivo.</p>

<h3>Sospensione e interruzione della prescrizione</h3>

<p>Il decorso della prescrizione può arrestarsi per determinate cause, che hanno l’effetto di allontanare nel tempo la possibile estinzione del diritto. Si distingue fra sospensione e interruzione della prescrizione:</p>

<ul>
	<li><p>si ha <b>sospensione</b> quando, <i>in presenza di particolari circostanze, il decorso della prescrizione si arresta, ma riprende quando esse vengono meno</i>. Per
calcolare se la prescrizione è giunta a compimento, si tiene allora conto anche del decorso anteriore alla sospensione, che st somma al periodo successivo alla fine di essa. In altre parole: quando si determina una causa di sospensione, il cronometro della prescrizione viene fermato al punto in cui era giunto; quando la causa di sospensione viene meno, le lancette si fanno ripartire da quel punto. Le circostanze che determinano la sospensione sono di due tipi:</p>

	<ul>
		<li><p>particolari <b>rapporti esistenti fra le parti</b>, che per varie ragioni possono scoraggiare l’esercizio di azioni o iniziative legali del titolare del diritto verso controparte (art. 2941): la prescrizione è sospesa, per es., <i>fra marito e moglie</i> e, fino a che dura il rapporto di lavoro, fra l'<i>imprenditore e il lavoratore</i>, esposto alla possibilità di licenziamento. La ragione è chiara: nel primo caso, l’esercizio del diritto del coniuge può essere imbarazzante a causa del rapporto di affetto verso l’altro coniuge; 
nel secondo caso, il lavoratore può essere scoraggiato dal far valere il suo diritto verso il datore di lavoro per il timore di subire ritorsioni;</p></li>

		<li><p>particolari <b>condizioni soggettive del titolare</b> del diritto, tali da opporre <i>gravi difficoltà all'esercizio del diritto</i> stesso (art. 2942): la prescrizione dei diritti di minori e interdetti temporaneamente privi di rappresentante legale è sospesa per tutto il tempo in cui manca il loro rappresentante, e per i sei mesi  successivi alla nomina (11.11); così pure per i miliitari in tempo di guerra. Le cause di sospensione indicate dalla legge sono tassazive: l'interprete non può ricavarne altre per analogia. Ad es., non sospende la prescrizione un lungo sciopero o una calamità naturale che di fatto rende impossibile o difficilissimo l’esercizio del diritto;</p></li>
	</ul>

	</li>

	<li><p>si ha <b>interruzione</b> quando viene compiuto un atto che smentisce il doppio presupposto su cui si fonda il meccanismo della prescrizione: l'inerzia del titolare del diritto, e l’affidamzento di controparte circa la cancellazione del diritto. Gli atti interruttivi della prescrizione possono essere dunque di due tipi:</p>

		<ul>
			<li><p><i>atti provenienti dal titolare</i> del diritto, che rappresentino un esercizio del diritto stesso; per l’art. 2943, possono consistere in una <i>domanda giudiziale</i>, con cui il titolare esercita un’azione in giudizio contro la parte passiva (9.12), o in qualsiasi atto di costituzione in mora della parte passiva (25.4);</p></li>

			<li><p>atti provenienti da controparte (titolare della situazione passiva), e consistenti nel riconoscimento, anche implicito, del diritto altrui: si pensi al debitore che paga un acconto, o chiede una dilazione al creditore. Dal momento dell’interruzione la prescrizione ricomincia a decorrere: ma qui ricomincia da zero, perché il periodo anteriore all'atto interruttivo viene azzerato. Se però l'interruzione è dipesa da uan domanda giudiziale, la prescrizione riconomincia a decorrere solo da quando il processi arriva a una decisione definitiva (art. 2945).</p></li>
		</ul>
	</li>
</ul>

<h2>La posizione delle parti rispetto alla prescrizione</h2>

<p>Il fondamento della prescrizione guarda al buon funzionamento del sistema giuridico-economico, e dunque tocca l’interesse generale. Questo spiega l’inderogabilità della disciplina legale della prescrizione (art. 2936), per cui:</p>

	<ul>
		<li><p>non è ammessa la <i>modifica dei termini</i> di durata della prescrizione, anche se concordata dalle parti;</p></li>
		<li><p>non è ammessa la rinuncia preventiva alla prescrizione, cioè la rinuncia fatta dalla parte passiva quando la prescrizione non è ancora maturata (art. 2937, c. 2).</p></li>
	</ul>

<p>Ma una volta che la prescrizione è compiuta, e il diritto è quindi estinto, si è realizzata la certezza voluta dalla legge. A questo punto, può ammettersi che la parte passiva, avvantaggiata dalla compiuta prescrizione, disponga liberamente di questo vantaggio: se vuole avvalersene, che lo dica; se non vuole avvalersene, che le sia consentito rinunciarvi. Ecco perché:</p>

	<ul>
		<li><p>è ammessa la <i>rinuncia successiva</i> alla prescrizione già compiuta (art. 2937, c. 2), e tale rinuncia può ricavarsi anche per implicito (art. 2937, c. 3); </p></li>
		<li><p>se, prescritto il credito, ciononostante <i>il debitore paga spontaneamente, non può poi pentirsi</i> e chiedere la restituzione (art. 2940): ricorre la figura dell’obbligazione naturale (22.7);</p></li>
		<li><p>se la parte passiva invece vuole avvantaggiarsi della prescrizione compiuta, spetta a lei prendere l'iniziativa di farla valere: la prescrizione <i>non è rilevabile d'ufficio</i> dal giudice (art. 2938). Ciò significa che se un creditore chiede al debitore il pagamento di un credito già caduto in prescrizione, tocca al debitore difendersi opponendo l'avvenuta prescrizione; se non lo fa, il giudice non può rilevarla di sua iniziativa, e su questa base rifiutare la condanna del debitore.</p></li>
</ul>

<h2>La prescrizione presuntiva</h2>

<p>A differenza della prescrizione estintiva, la prescrizione presuntiva non determina l'estinzione del diritto, ma ha l’effetto meno radicale di creare una presunzione di estinzione (sul concetto di «presunzione» v. 9.17). Essa si fonda sul rilievo che determinati crediti (per soggiorni in albergo, per acquisti al dettaglio, per servizi professionali, ecc.) vengono di regola pagati subito dopo la prestazione. E allora, una volta trascorso un periodo di tempo (piuttosto breve) senza che il creditore reclami il pagamento, si presuzze che il debito sia stato regolarmente pagato (e dunque il credito sia estinto).</p>

<p>Si badi: scaduto il termine della prescrizione presuntiva, il credito non è senz'altro estinto (come accade con la prescrizione estintiva), ma semplicemente si presume che sia stato pagato, e che quindi il creditore non possa più pretendere nulla. Se in realtà il debito non è stato pagato, il creditore conserva il diritto di credito anche dopo che sia maturata la prescrizione presuntiva. L’unico problema è che gli riesce più difficile farlo valere dandone la prova in giudizio (9.15-16). Infatti a questo punto la legge limita i mezzi di prova a disposizione del creditore, stabilendo che egli ha solo due vie (peraltro problematiche) per dimostrare di non essere stato pagato: o contare sulla spontanea confessione giudiziale del debitore (art. 2959); o deferire giuramento al debitore stesso (art. 2960). Compiuta la prescrizione presuntiva, è invece escluso il ricorso a mezzi di prova più comuni ed efficaci, come la prova testimoniale.<br> Il termine della prescrizione presuntiva è, a seconda del tipo di credito cui si applica, di sez resi (art. 2954), di un anno (art. 2955) o di tre anni (art. 2956).</p>

<h2>La decadenza</h2>

<p>La decadenza ha in comune con la prescrizione il meccanismo per cui un diritto, non esercitato per un certo periodo di tempo, si estingue: il decorso del tempo e l’inerzia del titolare fanno sì che egli decada dal diritto stesso, cioè lo perda. Funzione della decadenza è quella di limitare a periodi molto <b>brevi</b> lo stato di incertezza delle situazioni giuridiche. La decadenza differisce però dalla prescrizione sia quanto alla ragione giustificativa, sia quanto alle modalità della disciplina. <br> La <b>ragione giustificativa</b> è esclusivamente un'<i>esigenza di certezza delle situazioni e dei rapporti giuridici</i>. Si vuole che determinati diritti, capaci di condizionare certi rapporti o situazioni, vengano esercitati entro un breve periodo di tempo, perché è inopportuno che l'incertezza intorno a quei rapporti o situazioni si prolunghi oltre. Se il titolare del diritto lascia scadere il termine senza esercitarlo, egli perde il diritto, così che la situazione o il rapporto in gioco si stabilizza definitivamente. E l’unico modo per evitare la decadenza è esercitare il diritto secondo il suo contenuto tipico (art. 2966). Ad es. è soggetto a decadenza il diritto, spettante a chi ha perso una causa nel primo grado di giudizio, di impugnare la sentenza sfavorevole: se l'interessato non fa l’impugnazione entro il termine di decadenza, egli perde il diritto di impugnare, e la sentenza contro di lui diventa definitiva. Chi compra una cosa difettosa, ha otto giorni di tempo per <i>denunciare il difetto</i>; se non lo fa, decade dai suoi diritti verso il venditore.</p> 

<h2>La disciplina della decadenza</h2>

<p>Questa diversa ragione giustificativa spiega le differenze di disciplina fra decadenza e prescrizione.<br> Nella decadenza row ha senso parlare di interruzione (art. 2964). O il diritto viene esercitato entro il termine, e allora la decadenza non opera più perché la situazione è ormai definita proprio in forza dell’esercizio del diritto: proposta tempestivamente l’impugnazione, si apre il processo di secondo grado. Oppure il diritto non viene esercitato entro il termine, e allora il titolare ne decade, senza che qualsiasi altro atto compiuto da lui o da controparte possa impedire la decadenza. L'esigenza che il termine non sia per nessuna ragione prolungato, fa sì che alla decadenza row si applichino, di regola, neppure le cause di sospensione, salvi i casi eccezionalmente previsti dalla legge (art. 2964).<br> La disciplina della decadenza può variare in modo significativo, a seconda del tipo di diritti implicati:</p>

<ul>
	<li><p>se la decadenza riguarda diritti indisponibili (come ad es. quelli in materia familiare), la disciplina della decadenza è inderogabile: le parti non possono modificarla né rinunciarvi (art. 2968), e il giudice deve rilevarla d'ufficio (art. 2969). Trattandosi di situazioni e rapporti delicati e socialmente rilevanti, l'esigenza di certezza deve essere assolutamente rispettata;</p></li>
	<li><p>quando invece riguarda diritti disponibili (come quelli del compratore di una cosa difettosa, soggetti a decadenza se entro otto giorni non si fa la denuncia) l’interesse in gioco è individuale, e allora la disciplina della decadenza obbedisce a regole diverse:</p>

		<ul>
			<li><p>la decadenza può essere impedita anche dal riconoscimento del diritto, ad opera della parte passiva, contro cui il diritto deve farsi valere (art. 2966);</p></li>
			<li><p>le parti possono <i>modificarne la disciplina</i>;</p></li>

			<li><p>il giudice non la può rilevare d’<i>ufficio</i>. </p></li>
		</ul>

<p>Nel campo dei diritti disponibili, le parti interessate possono inoltre fissare d’accordo terzini di decadenza non previsti dalla legge (decadenza convenzionale), però con un limite: essi ron devono rendere «eccessivamente difficile» l'esercizio del diritto (art. 2965).<br> Il meccanismo della decadenza può intrecciarsi con quello della prescrizione (art. 2967), come documenta il caso dell’acquisto di cosa difettosa: in mancanza di tempestiva denuncia del difetto, il compratore decade dai suoi diritti contro il venditore; se la denuncia è fatta, i diritti per intanto sono salvi, ma subiscono a questo punto un termine di prescrizione, per cui si estinguono se il compratore non fa causa al venditore entro un anno dalla consegna della cosa.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</article>

</body>
</html>