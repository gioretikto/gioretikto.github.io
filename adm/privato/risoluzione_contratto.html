<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La Risoluzione del contratto"/>
	<title>La Risoluzione del contratto</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La Risoluzione del contratto</h1>

<p>La <b>risoluzione del contratto</b> (ossia lo <b>scioglimento</b> del contratto), è prevista per anomalie nel funzionamento del sinallagma. Il difetto funzionale della causa si verifica nel momento dell'esecuzione delle prestazioni per tre ordini di ragioni:</p>

<ul>
	<li><p>inadempimento;</p></li>
	<li><p>impossibilità sopravvenuta;</p></li>
	<li><p>eccessiva onerosità.</p></li>
</ul>

<h2>La Risoluzione per inadempimento</h2>

<p>L'inadempimento consiste nella mancata o inesatta esecuzione della prestazione. Nei contratti a prestazioni corrispettive la risoluzione per inadempimento è esclusa quando la prestazione sia divenuta impossiible per causa non imputabile al debitore. Ulteriore requisito per la risoluzione è: la <b>non scarsa importanza</b> dell'inadempimento. Stabilisce l'art. 1455 c.c. che "il contratto non si può risolvere se l'inadempimento di una delle parti ha scarsa importanza, avuto riguardo all'interesse dell'altra". L'inadempimento, dovrà considerarsi di non scarsa importanzaa quando è destinato ad incidere sulla funzione concreta del contratto stipulato. <br>In alcuni casi, peraltro, è la legge stessa a prevedere quando l'inadempimento stesso sia da considerare grave: nella vendita a rate, ad es., per potere domandare la risoluzione non basta il mancato pagamento di un singola rata, a meno che questa superi l'ottava parte del prezzo (art. 1525 c.c.).</p>

<p>Quando in un contratto a prestazioni corrispettive una delle pari è <i>inadempiente</i>, l'altra può scegliere tra due possibilità:<p>

<ul>
	<li><p>continuare ad insistere per ottenere l'esercuzione del contratto, chiedendo, anche davanti al giudice, il suo adempimento;</p></li>
	<li><p>chiedere la risoluzione per inadempimento del contratto e sciogliersi, in tal modo, dal vincolo che non esso era sorto.</p></li>
</ul>

<p>In entrambi i casi, se ne sussitono i presupposti, potrà ottenere il <i>risarcimento del danno</i> subìto.</p>

<p class="small">La risoluzione per inadempimento può essere domandata anche quando il giudizio è stato iniziato per ottenere l'adempimento. La scelta di chiedere l'adempimento, cioè, non è irrevocabile e la parte puòancora cambiare idea e chiedere la risoluzione. <br>Non è invece possibile procedere in modo contrario; una volta chiesta la risoluzione, la parte non può più domandare l'adempimento e l'altro contraente non può adempiere (art. 1453 c.c.).</p>

<p>Presupposti della risoluzione per inadempimento sono:</p>

<ul>
	<li><p>l'<i>inadempimento</i> di una delle parti, la quale, per colpa o dolo, non abbia eseguito la prestazione dovuta;</p></li>
	<li><p>la <i>gravità dell'inadempimento</i>, nel senso che il contratto non si può risolvere se l'inadempimento di una delle parti ha scarsa importanza, avuto riguardo all'interesse dell'altra (art. 1455 c.c.). Tale presupposto non è necessario, come vedremo, quando al contratto è apposta una clausola risolutiva espressa e quando è stato violato il termine essenziale.</p></li>
</ul>

<p>La risoluzione può essere:</p>

<ul>
	<li><p><b>giudiziale</b>, qualora sia pronunciata da un giudice su domanda di una delle parti del contratto;</p></li>
	<li id="dir"><p><b>di diritto</b>, qualora lo scioglimento del contratto consegua (oltre che, natuaralmente, all'adempimento) ad una dichiarazione della parte di volersi avvalere della risoluzione. <br>In casi di risoluzione di diritto sono tre:</p>

<ul>
	<li><p>la parte può inoltrare alla contropare inadempiente una <b>diffida ad adempiere</b>. Si tratta di una <i>intimazione ad adempiere entro un congruo temrine</i> fatta per iscritto e contenente la dichiarazione che, decorso inutilmente detto termine, il contratto si intenderà risolto. Se manca questa dichiarazione, la diffida non può portare alla risoluzione ed avrà solo l'effetto di mettere in mora il debitore.</p>

<p class="small">Il termine entro il quale il debiore è invitato ad adempiere deve essere <b>adeguato</b>, cioè deve permettergli effettivamente di adempiere. <br> La legge ritiene congruo un termine non inferiore a 15 giorni, salvo diversa pattuizione delle parti o salvo che per la natura del contratto o secondo gli usi risulti congruo un termine inferiore.</p>

<p>Una volta decorso il termine, il contratto si risolve di diritto, senza necessità di una pronuncia giudiziale. Anche alla diffida ad adempiere si applica l'art. 1455 c.c. e, quindi, l'inadempimento deve essere grave;</p></li>

<li><p>il secondo caso di risoluzione di diritto è previsto dall'art. 1456 c.c., che disciplina la <b>clausola risolutiva espressa</b>. In base a questa norma, i contraenti possono inserire nel contratto una clausola con la quale convengono che se una determinata obbligazione non sarà adempiuuta con le modalità stabilite, il contratto si risolverà di diritto. In questo, il  contratto si scioglie quando la parte interessata <i>dichiara</i> all'altra che intend valersi della clausola.<br>  Non si applica l'art. 1455 c.,c. e, quindi, non rileva la gravità dell'inadempimento. Nel momento in cui le parti hanno inserito la clausola risolutiva nel contratto, infatt, hanno autonomamente valutato e concordato in quali casi il contratto è destinato a risolversi. Il contenuto della clausola, proprio per questo, deve essere sufficientemente determinato (sarebbe invalida una clausola con la quale le parti stabiliscono che "IN presenza di qualsiasi inadempimento il contratto si risolverà di drittio);</p></li>

	<li><p>infine, il contratto si risolve di diritto quando contiene un <b>termine essenziale</b>, cioè quando "il termine fissato per la prestazione di una delle parti deve considerarsi essenziale nell'interesse dall'altra". Chi acquista un abito da sposta per le nozze della propria figlia, chi ordina un dolce che deve essergli consegnato il giorno della festa, chi commissiona ad un'impresa la costruzione di un palco per il concerto che terrà in una certa data, una volta scaduto il termine, non ha più alcun interesse ad ottenere l'adempimento; le nozze sono state ormai celebrate, la festa è finita e il concerto, molto probabilmente, non è stato eseguito. <br> In questi casi, quindi, anche se non è stata esptrassamente pattuita la risoluzione, il contratto si risolve di diritto. A questo punto, se il creditore vuole esigere comunque la prestazione, deve darne notizia all'altra parte entro tre giorni.</p></li>
</ul>

</li>

</ul>

<h3>L'eccezione di inadempimento</h3>

<p>Nei contratti a prestazioni corrispettive, quando una parte è inadempiente, la controparte non soltanto può domandare la risoluzione del contratto per inadempimento (ove sussistano i presupposti); può, anche, formulare l'<b>eccezione di inadempimento</b> (<i>inadimplenti non est adimplendum</i>). <br> È previso che nei contratti a prestazioni corrispettive, ciascuno dei contraenti possa rifiutarsi di adempiere la sua obbligazione, se l'altro non adempie o non offre di adempiere contemporaneamente la propria, salvo che termini diversi per l'adempimento siano stabiliti dalle parti o risultino dalla natura del contratto (art. 1460, co. 1, c.c.). Tuttavia non può rifiutarsi la esecuzione se, avuto riguardo alle circostanze, il rifiuto è contrario alla buona fede (art. 1460, co.2, c.c.). <br>L'eccezione di inadempimento determina la <b>sospensione</b> dell'<b>obbligazione</b> di <b>eseguire</b> la propria <b>prestazione</b> fino a quando non sia venuto meno l'inadempimento altrui; non determina invece, la risoluzione del contratto.</p>

<h2>La risoluzione per impossibilità sopravvenuta</h2>

<p>L'impossibilità soprvvenuta di adempiere un'obbligazione, non imputabile al debitore, <i>libera</i> quest'ultimo e determina l'estinguersi dell'obbligazione stessa (art. 1256 c.c.). <br>Nell'ambito di un contratto a prestazioni corrispettive, l'impossibilità sopravvenuta determina il venire meno dell'obbligazione di una delle part e quindi il conseguente <i>venir meno del rapporto di corrispettività tra le prestazioni</i>: se una parte, per impossibilità sopravvenuta a lei non imputabile, non è più tenuta ad eseguire la propria prestazione, la corrispondente prestazione cui era tenuta l'altra parte non è più giustificata.<br> In questo caso, il <b>contratto di scioglie di diritto</b>, la parte liberata non può più chiedere la controprestazione e deve restituire quella che ha eventualemnte già ricevuta (art. 1463 c.c). L'impossibilità deve essere:</p>

<ul>
	<li><p><b>sopravvenuta</b>: deve verificarsi dopo che è sorta l'obbligazione; l'impossibilità originaria della prestazione incide sulla stessa validità del negozio, determinandone la nullità per impossibilità dell'oggetto;</p></li>
	<li><p><b>oggettiva</b>: l'adempimento deve essere divenuto impossibile per sé stesso, indipendentemente dalle condizioni personali e/o patrimoniali del debitore; in altri termini, deve dipendere da fattori obiettivi che impedirebbero non solo a quel soggetto, ma a qualsiasi debitore, nonostante la diligenza qualificata cui fosse tenuto, di eseguire la prestazione;</p></li>
	<li><p><b>assoluta</b>: l'inadempimento non può essere superato con nessuna intensità di sforzo; l'impossibilità si definisce assoluta per distinguerla dalla mera difficoltà della prestazione, che invece resta irrilevante;</p></li>
	<li><p><b>non imputabile</b>, l'inadempimento non deve derivare da dolo o colpa del debitore; tale requisito deve essere apprezzato rispetto all'impossibilità e non direttamente rispetto alla non attuazione del rapporto. Se l'impossibilità deriva da causa imputabile al debitore, essa integra un vero e proprio inadempimento, con conseguente applicazione del regime di responsabilità di cui all'art. 1218 c.c.; l'obbligazione sopravvive ma il contenuto muta in una prestazione risarcitoria;</p></li>
	<li><p><b>definitiva</b>: l'inadempimento deve avere carattere irreversibile.</p></li>
</ul>

<p>Quando l'impossibilità sopravvenuta della prestazione di una parte è solo <b>parziale</b>, l'altra parte ha la possibilità di scegliere tra:</p>

<ul>
	<li><p>una corrispondente riduzione della prestazione da lei dovuta;</p></li>
	<li><p>il diritto di <i>recedere dal contratto</i>, qualora non abbia un apprezzabile interesse all'adempimento parziale.</p></li>
</ul>

<p>Una disciplina specifica è prevista per i <b>contratti che trasferiscono la porprietà di una cosa determinata</b> e per i <b>contratti che costituiscono o trasferiscono diritti reali</b>. Sappiamo che in tali contratti il trasferimento della proprietà, così come la costituzione o il trasferimento del diritto reale, è effetto del consenso manifestato dalle parti (cd. <i>principio consensualistico</i>). Se Tizio vende a Caio un appartamento, la proprietà si trasferisce in virtù della manifestazione del consenso, quindi al momento della conclusione del contratto, anche se l'appartamento sarà materialmente consegnato all'acquirente dopo alcuni giorni. Che succede, allora, se prima della consegna il bene perisce er causa non imputabile all'alienante? L'art. 1456 c.c. stabilisce che in questo caso l'acquirente non è liberato dall'obbligo di eseguire la controprestazione. L'acquirente, infatti, una votla concluso il contratto, è diventato proprietario del bene e il rischio che il bene stesso vada distrutto non può che gravare su di lui (siamo parlando sempre, naturalmente, di ipotesi in cui il perimento non è dovuto a coltpa dell'alienante, altrimenti qestu'ultimo dobrenne risponderne). <br> Nell'esempio fatto, quindi, se l'appartamento viene distrutto prima della consegna da un incensio sviluppatosi per una causa non imputabile a Tizio, Caio è obbligato a pargarne il prezzo.</p>

<h2>La risoluzione per eccessiva onerosità sopravvenuta</h2>

<p>Il rimedio della risoluzione per eccessiva onerosità opera solo per i <b>contratti di durata</b>, art. 1467 c 1. Si applica quando, nel <i>corso dell'esecuzione del contratto</i> (dopo la conclusione, ma prima della sua completa attuazione) si verificano <i>fatti che alterano notevolmente, a svantaggio di una parte, l'originario equilibrio economico</i> del contratto stesso: cd. <b>sopravvenienze</b>. <br>La parte svantaggiata dai fatti sopravvenuti può chiedere la risoluzione del contratto, in base al principio per cui il vincolo contrattuale si cconsidera assunto «<i>rebus sic stantibus</i>»: se lo stato delle cose cambia, è giusto che la parte sia liberata dal vincolo. Per ammettere una conseguenza così radicale la legge esige che le sopravvenienze siano <b>successive alla conslusione del contratto</b>;. <br> Affinché possa essere domandata la risoluzione, dunque, occorre che la prestazione sia diventata <b>eccessivamente onerosa</b> per il verificarsi di <b>avvenimenti straordinari</b> e <b>imprevedibili</b>.<br> L'eccessiva onerosità sopravvenuta indica uno squilibrio economico grave fra prestazione e controprestazione, rispetto alle condizioni economiche fissate dalle parti al momento della conclusione del contratto.</p>

<p><b>Es</b>. Viene concluso un contoratto di trasporto per la consegna, via nave, di alcune merci. Il contratto prevede il pagamento di una somma, per il trasporto, calcolata in 1.000 miglia. Mentre il vettore effettura il viaggio, un'improvvisa guerra, scoppiata lungo le coste, che deve circumnavigare, lo costringe ad allungare il suo viaggio di altre 1.000 miglia. Il vettore, allora, può rivolgersi al giudice per ottenere la risoluzione del contratto per eccessiva onerosità sopravvenuta.</p>

<p>La regola sopra esposta vale per i <b>contratti sinallagmatici</b>. Qualora, invece, il  contratto preveda <b>obbligazioni a carico del solo proponente</b>, e queste siano divenute eccessivamente onerose, il contraente obbligato può chiedere una <i>riduzione delle sue prestazioni</i> ovvero una modificazione nelle modalità di esecuzione, sufficienti per rincondurle a equità (art. 1468 c.c.). In questo caso, dunque, si ha la riduzione delle prestazioni e non la risoluzione del contratto. <br>La risoluzione del contratto per eccessiva onerosità sopprabbenuta <b>non si applica</b> ai contratti aleatoris se la sopravvenuta onerosità rientra nell'alea normale del contratto (art. 1469).</p>

<section aria-label="End">
<a href="sospensione_prestazione.html">&#171;La facoltà di sospendere l'esecuzione della prestazione</a>
<a href="index.html">Index</a>
<a href="clausola_caparra_confirmatoria.html">Clausola e caparra confirmatoria&#187;</a>
</section>

</article>

</body>
</html>
