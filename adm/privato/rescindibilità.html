<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La rescissione del contratto">
	<title>La rescissione del contratto</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La rescissione del contratto</h1>

<p>Nel nostro ordinamento non esiste un principio di equivalenza dlle prestazioni contrattuali: le parti, secondo il principio di autonomia negoziale, sono libere di dare alle loro prestazioni il rapporto che vogliono e sono altrettanto libere di concludere cattivi affari. È escluso pertanto un intervento giudiziario volto a modificare i temrini del contratto secondo un principio di giustizia commutativa. Il nostro ordinamento interviene quando l'iniquità delle prestazioni contrattuali non sia dipeso dalla semplice volontà di una parte bensì sia il risulato dell'approfittamento di una parte di determinate situazioni in cui si è venuto a trovare l'altra parte. Lo strumento con il quale il nostro diritto interviene è la rescissione. Si noti immediatamente che la rescissione è una forma di invalidità del contratto (come la nullità e l'annulabilità) che però siu può applicare solamente ai contratti  (a prestazioni reciproche o <i>sinallagmatici</i>) mentre la nullità e l'annullabilità sono riferibili a qualunque negozio giuridico. Il nostro ordinamento prevede e disciplina due ipotesi di rescissione, ambedue finalizzate al medesimo scopo, ma con differenti presupposti per l'esercizio della relativa azione:</p>

<ul>
	<li><p>rescissione del <b>contratto concluso in stato di pericolo</b>: L'<a href="cc.html#1447">art. 1447 c.c.</a> dispone che il contratto con cui la parte ha assunto obbligazioni a condizioni inique per la necessità, nota all'altra parte, di salvare sé o altri dal peridcolo attuale di un grave danno alla persona, può essere rescisso su domanda della parte che si è obbligata. Le condizioni alle quali si assume l'obbligazione devono essere inique, ossia devono essere caratterizzate da una forte sproporzione tra ciò che dà e ciò che riceve. Lo stato di necessità deve essere noto, ossia non solo riconoscibile, ed il grave danno alla persona non per forza deve essere limitato all'integrità fisica ma anche ad altri diritti della personalità. Si pensi a Tizio ferito in un incidente stradale che offre a Sempronio una cifra spropositata per portarlo all'ospedale. In tal caso Tizio potrà chiedere la rescissione del contratto. Il giudice comunque, <i>ex</i> art. 1447 comma 2 c.c., può, secondo le circostanze, assegnare un equo compenso all'altra parte per l'opera prestata;</p></li>

	<li><p>rescissione del <b>contratto concluso in stato di bisogno</b>: in questo caso la sproporzione tra le prestazioni è dipesa dallo stato di bisono di una parte del quale l'altra ha approfittato per trarne vantaggio. Si pensi a Tizio che, in difficoltà economica, pur di ottenere liquidità svende i propri beni a Caio che conosce di tale situazione e se ne approfitta. Lo stato di bisono economico non deve essere interpretata nel senso di una assoluta indigenza, bensì come una difficoltà economica che icida sulla libera determinazione a contrattare (il soggetto quindi non ha voluto contrattare a quelle condizioni, bensì ne era costretto). L'approfittamento è presente quando ci sia consapevolezza dello stato di bisogno e della grave sproporzione tra le prestazioni. Il concetto di grave sproporzione è previsto dalla legge all'<a href="cc.html#1448">art. 1448</a>, comma 2 c.c., per cui l'azione di rescissione non è ammissibile se la lesione non ecceda la metà del valore (la lesione oltre la metà è detta lesione <i>ultra dimidium</i>) che la prestazione eseguita o promosse dalla parte danneggiata aveva al tempo del contratto. Si pensi ad un diamante del valore commerciale di 8000 €, venduto dal gioielliere in stato di bisono al prezzo di 2000€ (se invece il diamante fosse stato venduto al prezzo di 4200€, pur essendo un prezzo così basso da esserci sproporzione tra le prestazioni, non sarebbe applicabile l'azione di rescissione non essendoci stata una lesione oltre la metà del valore). La rescissione non è ammissibile ne contratti aleatori, giacché tali contratti sono caratterizzati appunto dall'incertezza delle prestazioni che possono essere spesso incongruenti tra di loro (si pensi ad un contratto di man tenimento tra Caio ed il nonno Mevio dove Mevio ha trasferito, a titolo di pagamento, a Caio la sua casa del valore di 250.000€ ma Mevio muore dopo 2 mesi dal contratto; sicuramente la sproporzione è immensa ma non rescindibile perché connaturata al tipo contrattuale).</p></li>
</ul>

<h3>Riporto di equità</h3>

<p>La parte contro la quale è richiesta la rescissione, per evitarla, può offrire di modificare le condizioni in modo da riportare ad equità. Si noti come anche il contratto rescindibile come il contratto annullabile è provvisoriamente efficace. A differenzsa della disciplina dell'annullabilità, l'azione di rescissione si prescrive in un anno (l'annullabilità in 5 anni) ed anche la relativa eccezione (mentre l'eccezione di annullabilità può essere proposta anche qualora sia prescritto il tempo per far valre la relativa azione). Qualora però il fatto costituisca reato, <i>ex</i> art. 2957 c.c., si applicherà il termine di prescrizione del reato. Ancora, a differenza del contratto annullabile, <i>ex</i> art. 1451 c.c., il contratto rescindibile non può essere convalidato. <br> Si noti che secondo la cassazione qulora il contraente avvantaggiato abbia tenuto un comportamento diretto ad incidere sulla volontà dell'altro, provocando o sollecitando una proposta contrattuale svantaggiosa, allora si sarà in presenza di un reato di usura e pertanto il contratto sarà illecito (per contrarietà a norme imperative) e pertanto nullo.</p>


<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
