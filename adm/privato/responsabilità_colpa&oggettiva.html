<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L’impossibilità della prestazione"/>
	<title>L’impossibilità della prestazione</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L’imputabilità al debitore: responsabilità per colpa e responsabilità oggettiva</h1>

<p>L’inadempimento (derivante dall’impossibilità della prestazione, intesa nel modo appena spiegato) è imputabile al debitore, quando esiste una <i>ragione che, in relazione a quell’inadempimento, giustifica l'attribuzione della responsabilità a suo carico</i>. A seconda di come s’individua questa ragione, varia il criterio dell’imputabilità, e il regime della responsabilità ne risulta più o meno rigoroso verso il debitore. Infatti l’imputabilità può intendersi, fondamentalmente, in due significati diversi, cui corrispondono due diversi tipi di responsabilità:</p>

<ul>
	<li><p>si ha <b>responsabilità per colpa</b> quando la ragione per cui appare giusto accollare la responsabilità al debitore inadempiente è che l’inadempimento dipende da sua colpa: in questa logica, <i>il debitore risponde solo degli inadempimenti determinati da sua colpa</i> (cioè, come vedremo meglio fra poco, da una sua negligenza, imprudenza o imperizia). Questo è un criterio abbastanza favorevole per il debitore: egli riesce a liberarsi dalla responsabilità se dimostra che l’inadempimento non dipende da sua colpa, e cioè se prova di avere impiegato, nell’adempiere, la necessaria cura, attenzione e competenza;</p></li>

	<li><p>si ha invece <b>responsabilità oggettiva (senza colpa)</b> quando <i>il debitore risponde anche se non è in colpa</i>: l'inadempimento gli è imputato, tutte le volte che sia riconducibile a <i>cause rientranti nella sua sfera di organizzazione e di controllo</i>, anche se a lui personalmente non può rimproverarsi nessuna negligenza, imprudenza o imperizia. Questo sistema è più rigoroso verso il debitore: per liberarsi dalla responsabilità, non gli basta provare che l’inadempimento non dipende da sua colpa. <br> Il nostro sistema di responsabilità per inadempimento può definirsi un sistema misto: a seconda dei diversi tipi di rapporto obbligatorio, esso prevede sia ipotesi di responsabilità per colpa sia ipotesi di responsabilità oggettiva.</p>

<h2>La responsabilità per colpa: il criterio della diligenza</h2>

<p>«Colpa» significa <b>negligenza, imprudenza, imperizia</b>: è in colpa il debitore che non esegue la prestazione per distrazione o dimenticanza, o la esegue male per incompetenza, superficialità, mancanza delle necessarie cautele. Un chirurgo che opera con un bisturi arrugginito (e infetta il paziente), una compagnia aerea che trascura la manutenzione dei velivoli (e l’aereo cade), un ingegnere che sbaglia i calcoli del cemento armato (e l’edifico crolla), un maestro di sci che porta il cliente inesperto su una pericolosa pista nera (e il poveretto si fa male): tutti questi sono debitori colpevoli, il loro inadempimento è inadempimento colposo.<br> Il concetto di colpa ha una caratterizzazione negativa, perché esprime una
«mancanza». E infatti è l’esatto rovescio di un altro concetto — caratterizzato in positivo — al quale si collega strettamente: il concetto di <b>diligenza</b>. «Diligenza» è tutta la cura, l’attenzione, la prudenza e la competenza che il debitore deve usare nell'adempiere l'obbligazione. Il debitore che usa la diligenza dovuta non è in colpa; è in colpa se non usa la diligenza dovuta. <br> Ma uno può essere preciso così così o precisissimo, abbastanza competente o supercompetente, ecc. Qual è il livello della diligenza «dovuta»? La legge parla di «diligenza del buon padre di famiglia» (art. 1176, c. 1): un’espressione arcaica, per indicare quel grado di diligenza che è normale in una persona seria e scrupolosa. Aggiunge poi che «nell'adempimento delle obbligazioni inerenti all'esercizio di un'<i>attività professionale</i>, la diligenza deve valutarsi con riguardo alla natura dell'attività esercitata» (art. 1176, c. 2). È una precisazione importante, dato che nella società moderna la gran parte delle prestazioni impegnano l’attività di operatori professionali. Essa significa che non esiste un unico criterio di diligenza, astratto, indifferenziato e buono per tutti i casi: esistono tanti diversi criteri di diligenza che dovranno applicarsi, in ciascun caso concreto, a seconda del tipo di prestazione dovuta. <br> Per ogni attività, specie professionale, esistono regole che indicano come l’<i>attività va svolta</i>: qualche volta regole codificate (per il debitore impegnato a guidare un automezzo, vi rientrano ad es. le regole del «codice della strada»); più spesso regole non formalizzate, ma note e accettate nell'ambiente professionale (ad es. quelle che spiegano come il buon cardiochirurgo deve intervenire sul ventricolo del paziente con una certa patologia, o come il buon operaio metalmeccanico deve manovrare la fresatrice, o come il buon imprenditore edile deve scegliere le tecniche costruttive e i materiali giusti per l’edificio che è impegnato a costruire, ecc.). Chi non osserva queste regole, non usa la diligenza dovuta; dunque è in colpa. Si badi che la diligenza dovuta è quella richiesta in linea di principio al buon operatore del settore considerato: se in un ambiente professionale si è diffusa la cattiva abitudine di osservare livelli di diligenza più bassi, il debitore è in colpa anche se dimostra di essersi attenuto allo standard corrente («così fan tutti» non è giustificazione valida). <br> Questo modo di intendere la diligenza (e correlativamente la colpa) definisce la <b>colpa in senso oggettivo</b>, cioè legata all’<i>inosservanza di uno standard generale di condotta</i>, e non come <i>colpa soggettiva</i>, che cioè tenga conto delle <i>condizioni individuali e particolari del debitore</i> (per cui ad es., l'errore del cardiochirurgo sarebbe soggettivamente comprensibile e giustificabile, perché dovuto allo stress causato dalla recente separazione coniugale). Il criterio della colpa soggettiva trova spazio nella responsabilità penale, dove è prevalente la funzione di sanzionare comportamenti riprovevoli; per la responsabilità civile, dove prevale la funzione di tutelare l’interesse del creditore, è più adatto il criterio della colpa oggettiva.</p>

<h2>Le gradazioni della colpa</h2>

<p>La colpa può presentazioni con gradazioni d’intensità diverse:</p>

<ul>
	<li><p>a un livello più basso abbiamo la colpa <b>ordinaria</b> (o colpa lieve), che è la violazione dell’ordinaria diligenza (la diligenza media del buon professionista). Se il cliente affida all’albergatore i suoi gioielli perché li custodisca, e l’albergatore li chiude a chiave in un cassetto di scrivania che viene facilmente scassinato da un ladro, il furto dipende certo da colpa del debitore: un albergatore diligente mette in cassaforte i gioielli che i clienti gli affidano;</p></li>

	<li><p>ma la colpa può presentarsi a un livello di maggiore gravità, e allora si configura appunto come colpa <b>grave</b>. Questa è l'inosservanza addirittura dei livelli minimi di attenzione, di prudenza, di competenza concepibili per la prestazione: è la disattenzione o la trascuratezza più imperdonabile, l’imprudenza più macroscopica, l’incompetenza più grossolana. È il caso dell’albergatore il quale non solo non mette i gioielli del cliente in cassaforte, ma neppure in un cassetto chiuso a chiave, bensì li lascia sbadatamente sul banco della reception, di dove vengono rubati dal primo che passa.</p></li>
</ul>

<p>La distinzione può essere importante, perché ci sono casi in cui la legge - con atteggiamento di particolare benevolenza per il debitore - stabilisce che non basta la colpa ordinaria a determinare la responsabilità: questa scatta <i>solo se l'inadempimento del debitore dipende da colpa grave</i>. Il caso più importante riguarda l'inadempimento del <i>libero professionista</i> verso il cliente, quando la prestazione «implica la soluzione di <i>problemi tecnici di speciale difficoltà» (artt. 2236). Inoltre, la distinzione è importante, in relazione ai limiti di ammissibilità delle <i>clausole di esonero o limitazione della responsabilità</i>.<br> La responsabilità del debitore, dipendente dalal valutazione della sua colpa, può essere graduata anche in relazione ad altri criteri: ad es. in relazione al fatto che il debitore riceva oppure no un compenso per la sua prestazione. Se ad. es. la prestazione del mandatario e del depositario è <i>gratuita</i>, in caso di inadempimento «la responsabilità per colpa è valutata con minore rigore</i>» (art. 1710, c. 1; 1768, c.2).</p>

<h2>Il dolo</h2>

<p>Dolo significa coscienza e volontà di danneggiare qualcuno. Inadempimento doloso è quello del debitore che consapevolmente e deliberatamente viola il diritto del creditore: ad es., il gruppo rock, già impegnato a esibirsi a Milano il 30 giugno, manca l’impegno perché preferisce cogliere l'occasione sopraggiunta di un concerto fissato per lo stesso giorno a San Francisco.<br> Si ha dolo anche se il danno portato al creditore non è direttamente voluto, ma previsto e accettato come possibile conseguenza del proprio comportamento (c.d. dolo eventuale). Il dolo è invece escluso se il debitore tiene deliberatamente la condotta che costituisce inadempimento, ma senza sapere che in questo modo egli viola il diritto del creditore: ad es., chi deve restituire una cosa rifiuta di consegnarla, perché pensa in buona fede che il termine della riconsegna non sia ancora scaduto (il suo errore può se mai dare luogo a colpa). <br> Il dolo è un comportamento più riprovevole della colpa. Perciò è evidente che là dove la legge indica nella colpa (ordinaria, oppure grave) il criterio della responsabilità, a maggior ragione il debitore risponde se il suo inadempimento dipende da dolo. Ma proprio perché il dolo è più grave della colpa, la legge tratta l'inadempimento doloso in modo più severo dell’inadempimento colposo, per ciò che riguarda la misura del risarcimento: in certi casi il debitore responsabile per dolo può essere tenuto a un risarcizzento maggiore (26.17).</p>

<section aria-label="End">
<a href="impossibilità_prestazione.html">«L’impossibilità della prestazione</a>
<a href="index.html">Index</a>
<a href="responsabilità_inadempimento.html">La Responsabilità per inadempimento»</a>
</section>

</article>

</body>
</html>