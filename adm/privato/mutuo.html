<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il mutuo"/>
	<title>Il mutuo</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il mutuo</h1>

<p>Nel <b>mutuo</b>, una parte (<b>mutuante</b>) consegna una determinata quantità di danaro o di altre cose fungibili, all'altra (<b>mutuatario</b>), che si obbliga a restituire altrettante cose della stessa specie e qualità (<a href="cc.html#1813">art. 1813</a>). <br> Il mutuo è un contratto <b>reale</b>, che si perfeziona con la consegna del  danaro o della cose mututate.<br>Il mutuario acquista la <b>proprietà</b> delle cose dategli a mutuo (che è, dunque, un contratto reale con effetti <b>reali</b>: <a href="cc.html#1814">art. 1814</a>. </p>

<p>Anche se il mutuo è un contratto reale, le parti possono stipulare una promessa di <b>mutuo</b> e cioè un contratto <b>consensuale</b>, dal quale discenda l'obbligo di dare successivamente a mutuo. Ciò è quanto si desume dall'rt. 1822, ove è previsto che chi ha promesso di dare a mutuo può rifiutarsi di adempiere se le condizioni economiche della controparte siano divenute tali da rendere notevolmente difficoltosa la restituzione e non gli vengano offerte idonee garanzie.</p>

<p>Salva una diversa volontà delle parti, il mutuo è un contratto a titolo <b>oneroso</b> (art. 1815, co. 1), sicché il mutuatario dovrà corrispondere al mutuante gli interesse nella misura del tasso <b>legale</b>, ove non sia state pattuita una misura diversa. In questa ultima ipotesi, se la misura degli interessi è superiore a quella legale, essa andrà determinata per iscritto a pena di <b>nullità</b>. <br> Nel caso in cui siano stati pattuiti interesse <b>usurai</b> (art. 1815, co. 2), la clausola è nulla e non sono dovuti interessi: si tratta di una norma istitutiva di una <b>sanzione civile</b> a carico dell'usuraio.</p>

<p>L'onerosità del mutuo incide anche sulla disciplina del termine giacché, in questo caso, presumendosi il termine stesso fissato nell'interesse di entrambe le parti (art. 1816), il mutuatario non potrà restituire anzitempo la somma ricevuta (in caso contrario, verrebbe pregiudicato il guadagno che il mutuante si ripromette di realizzare in virtù del decorso del tempo). <br>Regola opposta vale, ovviamente,  per il mutuo gratuito con riguardo al quale non a caso lo stesso art. 1816 stabilisce che il termine si presume posto nell'interesse del mutuatario.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="IMU.html">L'imposta municipale propria (IMU)»</a>
</section>

</article>

</body>
</html>