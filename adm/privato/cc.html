<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Codice Civile">
	<title>Codice Civile</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Codice Civile</h1>

<h2>LIBRO PRIMO. Delle persone e della famiglia</h2>

<ul>
	<li><a href="cc.html#1">Titolo I. Delle persone fisiche (artt. 1-10)</a></li>
	<li><a href="cc.html#74">Titolo V - Della parentela e dell'affinità</a></li>
	<li><a href="cc.html#11">Titolo II - Delle persone giuridiche (artt. 11-42 bis)</a></li>
</ul>

<h2>LIBRO SECONDO - Delle successioni</h2>

<ul>

	<li><a href="cc.html#456">Titolo I. Disposizioni generali sulle successioni (artt. 456-564)</a></li>
</ul>

<h2>LIBRO QUINTO. Del lavoro</h2>

<ul>
	<li><a href="cc.html#2060">Titolo I. Della disciplina delle attività professionali (artt. 2060-2081)</a></li>
	<li><a href="cc.html#2082">Titolo II. Del lavoro nell'impresa (artt. 2082-2221)</a></li>
</ul>

<h3 id="1">Art. 1</h3>

<p>La capacità giuridica si acquista dal momento della nascita [<a href="../costituzionale/costituzione.html">22 Cost</a>.].<br> I diritti che la legge riconosce a favore del concepito sono subordinati all'evento della nascita<sup>(1)(2)</sup>.</p>

<h4>Note</h4>

<ol>
	<li><p class="small">In particolare, il concepito (intendendosi colui che è stato procreato da un uomo e da una donna, ma è ancora nel ventre materno) ha la capacità di succedere a causa di morte (v. art. 462) e di ricevere per donazione (v. art. 784).</p></li>
	<li><p class="small">Il comma 3 è stato abrogato ex art. 1, R.D.L. 20 gennaio 1944, n. 25 ed ex art. 3, D. lgs. lgt. 14 settembre 1944, n. 287. Testo previgente: "Le limitazioni alla capacità giuridica derivanti dall'appartenenza a determinate razze sono stabilite da leggi speciali". </p></li>
</ol>

<h2>Art. 2. Maggiore età. Capacità di agire</h2>

<p>La maggiore età è fissata al compimento del diciottesimo anno. Con la maggiore età si acquista la capacità di compiere tutti gli atti per i quali non sia stabilita un'età diversa(1).</p>

<p>Sono salve le leggi speciali che stabiliscono un'età inferiore in materia di capacità a prestare il proprio lavoro. In tal caso il minore è abilitato all'esercizio dei diritti e delle azioni che dipendono dal contratto di lavoro(2).</p>

<h3 id="74">Art. 74</h3>

<p>La parentela è il vincolo tra le persone che discendono da uno stesso stipite, sia nel caso in cui la filiazione è avvenuta all'interno del matrimonio, sia nel caso in cui è avvenuta al di fuori di esso, sia nel caso in cui il figlio è adottivo. Il vincolo di parentela non sorge nei casi di adozione di persone maggiori di età, di cui agli articoli 291 e seguenti.</p>

<h3 id="75">Art. 75</h3>

<p>La parentela in linea retta intercorre tra un ascendente (detto stipite) ed i suoi vari discendenti: esempi sono la parentela tra lo stipite-nonno ed il nipote figlio del figlio, e l'avo (cosiddetto bisnonno) rispetto al nipote.<br> La parentela in linea collaterale sussiste qualora il rapporto sia intercorrente tra persone che, pur avendo un antenato comune, non discendono l'una dall'altra (come nel caso dei fratelli, o dello zio rispetto al nipote).</p>

<footer>
La parentela in linea retta intercorre tra un ascendente (detto stipite) ed i suoi vari discendenti: esempi sono la parentela tra lo stipite-nonno ed il nipote figlio del figlio, e l'avo (cosiddetto bisnonno) rispetto al nipote.<br> La parentela in linea collaterale sussiste qualora il rapporto sia intercorrente tra persone che, pur avendo un antenato comune, non discendono l'una dall'altra (come nel caso dei fratelli, o dello zio rispetto al nipote).</footer>

<h3 id="415">Art. 415.  Persone che possono essere inabilitate </h3>

<p>Il maggiore di età infermo di mente, lo stato del quale non è talmente grave da far luogo all'interdizione [414], può essere inabilitato [166, 193, 429; 40; 712 c.p.c.](1). <br> Possono anche essere inabilitati coloro che, per prodigalità [776] o per abuso abituale di bevande alcooliche o di stupefacenti(2), espongono sé o la loro famiglia a gravi pregiudizi economici. <br> Possono infine essere inabilitati il sordo(3) e il cieco dalla nascita o dalla prima infanzia, se non hanno ricevuto un'educazione sufficiente, salva l'applicazione dell'articolo 414 quando risulta che essi sono del tutto incapaci di provvedere ai propri interessi.</p>

<h3 id="456">Art. 456. Apertura della successione</h3>

<p>La successione si apre al momento della morte, nel luogo dell'ultimo domicilio del defunto(1).</p>

<footer>
<b>(1)</b> Il luogo in cui si apre la successione non è quello in cui è avvenuta la morte, ma quello in cui il defunto aveva fissato l’ultimo domicilio, ossia il centro principale dei propri affari ed interessi. Tale luogo rileva, principalmente, per individuare il Tribunale competente per le azioni ereditarie (v. art. 22 del c.p.c.) e per la tenuta del registro delle successioni, in cui vengono annotati gli atti e le dichiarazioni indicate dalla legge (v. artt. 52 e 53 disp. att. c.c.).</footer>

<h3 id="810">Art. 810. (Nozione)</h3>

<p>Sono beni le cose che possono formare oggetto di diritti [832].</p>

<h3 id="822">Art. 822. (Demanio pubblico)</h3>
 
<p>Appartengono allo Stato e fanno parte del demanio pubblico il lido del mare, la spiaggia, le rade e i porti; i fiumi, i torrenti, i laghi e le altre acque definite pubbliche dalle leggi in materia; le opere destinate alla difesa nazionale. <br>  Fanno parimenti parte del demanio pubblico, se appartengono allo Stato, le strade, le autostrade e le strade ferrate; gli aerodromi; gli acquedotti; gli immobili riconosciuti d'interesse  storico, archeologico e artistico a norma delle leggi in materia; le raccolte dei musei, delle pinacoteche, degli archivi, delle biblioteche; e infine gli altri beni che sono dalla legge assoggettati al regime proprio del demanio pubblico. </p>

<h3 id="823">Art. 823. (Condizione giuridica del demanio pubblico)</h3>

<p>I beni che fanno parte del demanio pubblico sono inalienabili e non possono formare oggetto di diritti a favore di terzi, se non nei modi e nei limiti stabiliti dalle leggi che li riguardano. <br>  Spetta all'autorita' amministrativa la tutela dei beni che fanno parte del demanio pubblico. Essa ha facoltà sia di procedere in via amministrativa, sia di valersi dei mezzi ordinari a difesa della proprietà e del possesso regolati dal presente codice.</p>

<h3 id="826">Art. 826 (Patrimonio dello Stato, delle provincie e dei comuni)</h3>

<p>I beni appartenenti allo Stato, alle provincie e ai comuni, i quali non siano della specie di quelli indicati dagli articoli precedenti, costituiscono il patrimonio dello Stato o, rispettivamente, delle provincie e dei comuni. <br> Fanno parte del patrimonio indisponibile dello Stato le foreste che a norma delle leggi in materia costituiscono il demanio forestale dello Stato, le miniere, le cave e torbiere quando la disponibilità ne è sottratta al proprietario del fondo, le cose d'interesse storico, archeologico, paletnologico, paleontologico e artistico, da chiunque e in qualunque modo ritrovate nel sottosuolo, i beni costituenti la dotazione della Corona, le caserme, gli armamenti, gli aeromobili militari e le navi da guerra. <br> Fanno parte del  patrimonio  indisponibile  dello  Stato  o, rispettivamente, delle provincie e dei comuni, secondo la loro appartenenza, gli edifici destinati a sede di uffici pubblici, con i loro arredi, e gli altri beni destinati a un pubblico servizio.</p>

<h3 id="832">Art. 832</h3>

<p>Il proprietario ha diritto di godere e disporre delle cose in modo pieno ed esclusivo, entro i limiti e con l'osservanza degli obblighi stabiliti dall'ordinamento giuridico [Cost. 42, 43, 44].</p>

<h3 id="1004">Art. 1004</h3>

<p>Le spese e, in genere, gli oneri relativi alla custodia, amministrazione e manutenzione ordinaria della cosa sono a carico dell'usufruttuario. <br> Sono pure a suo carico le riparazioni straordinarie rese necessarie dall'inadempimento degli obblighi di ordinaria manutenzione [1015].</p>

<h3 id="1009">Art. 1009</h3>

<p>Al pagamento dei carichi imposti sulla proprietà durante l'usufrutto, salvo diverse disposizioni di legge, è tenuto il proprietario, ma l'usufruttuario gli deve corrispondere l'interesse della somma pagata [983 comma 2, 1005 comma 3]. <br> Se l'usufruttuario ne anticipa il pagamento, ha diritto di essere rimborsato del capitale alla fine dell'usufrutto [1011].</p>

<h3 id="1011">Art. 1011</h3>

<p>Nelle ipotesi contemplate dal secondo comma dell'articolo 1009 e dal secondo comma dell'articolo 1010, l'usufruttuario ha diritto di ritenzione sui beni che sono in suo possesso fino alla concorrenza della somma a lui dovuta [748, 1006, 1502; 152].</p>

<h2>Capo I - Disposizioni preliminari</h2>

<h3 id="1173">Art. 1173. Fonti delle obbligazioni</h3>

<p>Le obbligazioni derivano da contratto, da fatto illecito, o da ogni altro atto o fatto idoneo a produrle in conformità dell'ordinamento giuridico.</p>

<h3 id="1174">Art. 1174. Carattere patrimoniale della prestazione</h3>

<p>La prestazione che forma oggetto dell'obbligazione deve essere suscettibile di valutazione economica e deve corrispondere a un interesse, anche non patrimoniale, del creditore.</p>

<h3 id="1175">Art. 1175. Comportamento secondo correttezza</h3>

<p>Il debitore e il creditore devono comportarsi secondo le regole della correttezza [1227, 1337, 1338, 1339, 1358, 1366, 1375, 1391, 1460, 1746 1, 1759, 1805 1, 1914, 2598, n. 3; 88 c.p.c.]</p>

<h3 id="1191">Art. 1191. Pagamento eseguito da un incapace</h3>

<p>Il debitore che ha eseguito la prestazione dovuta non può impugnare il pagamento a causa della propria incapacità [1190, 1443, 1933, 2034].</p>

<h3 id="1193">Art. 1193. Imputazione del pagamento</h3>

<p>Chi ha più debiti della medesima specie verso la stessa persona può dichiarare, quando paga, quale debito intende soddisfare. <br>In mancanza di tale dichiarazione, il pagamento deve essere imputato al debito scaduto; tra più debiti scaduti, a quello meno garantito; tra più debiti ugualmente garantiti, al più oneroso per il debitore; tra più debiti ugualmente onerosi, al più antico. Se tali criteri non soccorrono, l'imputazione è fatta proporzionalmente ai vari debiti [1194, 1195, 1249].</p>

<h3 id="1199">Art. 1199. (Diritto del debitore alla quietanza)</h3>

<p>Il creditore che riceve il pagamento deve, a richiesta e a spese del debitore, rilasciare quietanza e farne annotazione sul titolo, se questo non è restituito al debitore.<br>Il rilascio di una quietanza per il capitale fa presumere il pagamento degli interessi.</p>

<h3 id="1655">Art. 1655. (Diritto del debitore alla quietanza)</h3>

<p><sup>(1)</sup>L'appalto è il contratto con il quale una parte assume, con organizzazione [2082] dei mezzi necessari e con gestione a proprio rischio(2), il compimento di un'opera o di un servizio(3) verso un corrispettivo in danaro.</p>

<footer> (1) L'appalto è un contratto consensuale ad effetti obbligatori (1376 c.c.) che, se ha ad oggetto beni immobili, deve avere la forma scritta (1350 c.c.) e deve essere trascritto (2643 ss. c.c.). Esso si distingue dalla vendita (1471 c.c.) poichè questa ha ad oggetto un dare, il primo un fare; si differenzia dal contratto di lavoro autonomo (2222 c.c.) in cui l'opera o il servizio possono essere compiuti anche con lavoro proprio o dei propri famigliari, laddove l'appaltatore deve essere un imprenditore dotato di appositi mezzi.<br> (2) L'appaltatore organizza i mezzi necessari: quindi deve trattarsi di un imprenditore. Egli, inoltre, sopporta il rischio: ne deriva che su di lui grava una obbligazione di risultato, in quanto è tenuto non solo a predisporre i mezzi necessari per realizzare l'opera ma anche a raggiungere quel risultato.<br> (3) L'appalto d'opera è, ad esempio, quello che ha ad oggetto la costruzione di un condominio. Si ha appalto di servizi, ad esempio, per il servizio di catering prestato ai treni o alle navi. </footer>

<h3 id="1202">Art. 1202. Surrogazione per volontà del debitore</h3>

<p>Il debitore, che prende a mutuo una somma di danaro o altra cosa fungibile al fine di pagare il debito, può surrogare il mutuante nei diritti del creditore, anche senza il consenso di questo(1).</p>

<p>La surrogazione ha effetto quando concorrono le seguenti condizioni:</p>

<ol>
	<li><p>che il mutuo e la quietanza risultino da atto avente data certa [2704];</p></li>
	<li><p>che nell'atto di mutuo sia indicata espressamente la specifica destinazione della somma mutuata;</p></li>
	<li><p>che nella quietanza si menzioni la dichiarazione del debitore circa la provenienza della somma impiegata nel pagamento. Sulla richiesta del debitore, il creditore non può rifiutarsi di inserire nella quietanza tale dichiarazione.</p></li>
</ol>

<h2>Sezione III - Della mora del creditore</h2>

<h3 id="1206">Art. 1206. Condizioni</h3>

<p>Il creditore è in mora [1207] quando, senza motivo legittimo, non riceve il pagamento offertogli [1208, 1217] nei modi indicati dagli articoli seguenti o non compie quanto è necessario affinché il debitore possa adempiere l'obbligazione [1175; 160].</p>

<h3 id="1207">Art. 1207</h3>

<p>Quando il creditore è in mora [1206], è a suo carico l'impossibilità della prestazione sopravvenuta per causa non imputabile al debitore. Non sono più dovuti gli interessi né i frutti della cosa che non siano stati percepiti dal debitore.<br> Il creditore è pure tenuto a risarcire i danni derivati dalla sua mora e a sostenere le spese per la custodia [1211] e la conservazione della cosa dovuta. <br> Gli effetti della mora si verificano dal giorno dell'offerta [1208, 1216, 1217], se questa è successivamente dichiarata valida con sentenza passata in giudicato o se è accettata dal creditore.</p>

<h3 id="1218">Art. 1218. (Responsabilità del debitore)</h3>
 
<p>Il debitore che non esegue esattamente la prestazione dovuta è tenuto al risarcimento del danno, se non prova che l'inadempimento o il ritardo è stato determinato da impossibilità della prestazione derivante da causa a lui non imputabile. </p>

<h3 id="1227">Art. 1227. Concorso del fatto colposo del creditore</h3>

<p>Se il fatto colposo del creditore(1) ha concorso a cagionare il danno, il risarcimento è diminuito secondo la gravità della colpa e l'entità delle conseguenze che ne sono derivate [2055](2).<br> Il risarcimento non è dovuto per i danni che il creditore avrebbe potuto evitare usando l'ordinaria diligenza [1175, 2056](3)(4).</p>

<footer>
(1) Il creditore risponde anche del concorso del fatto colposo dei propri ausiliari (1228 c.c.).
(2) La diminuzione del risarcimento non è ancorata semplicemente alla condotta del creditore bensì alla colpa di questi, con un chiaro riferimento al profilo soggettivo.
(3) Il creditore ha il dovere di non aggravare le conseguenze negative dell'inadempimento, principio che costituisce corollario del dovere di buona fede e correttezza (1175 c.c.).
(4) Nonostante il codice non lo affermi espressamente, si ritiene che il risarcimento debba essere diminuito anche dell'eventuale vantaggio tratto dal creditore dall'inadempimento, secondo la regola della compensatio lucri cum damno. </footer>

<h3 id="1256">Art. 1256. (Impossibilità definitiva e impossibilità temporanea)</h3>

<p>L'obbligazione si estingue quando, per una causa non imputabile al debitore(1), la prestazione diventa(2) impossibile(3) [1218, 1463].</p>

<p>Se l'impossibilità è solo temporanea, il debitore finché essa perdura, non è responsabile del ritardo nell'adempimento(4) [1219]. Tuttavia l'obbligazione si estingue se l'impossibilità perdura fino a quando, in relazione al titolo dell'obbligazione [1325 n. 2] o alla natura dell'oggetto, il debitore non può più essere ritenuto obbligato a eseguire la prestazione(5) ovvero il creditore non ha più interesse a conseguirla(6).</p>

<h3 id="1260">Art. 1260 - Cedibilità dei crediti</h3>

<p>Il creditore può trasferire a titolo oneroso o gratuito(1) il suo credito [1198, 2112], anche senza il consenso del debitore(2), purché il credito non abbia carattere strettamente personale(3) o il trasferimento non sia vietato dalla legge [323 comma 3, 378, 447](4).</p>

<p>Le parti possono escludere la cedibilità del credito, ma il patto non è opponibile al cessionario, se non si prova che egli lo conosceva al tempo della cessione(5)(6).</p>

<footer>
Note
(1) La cessione del credito costituisce un contratto a causa (1325 c.c.) variabile perchè può essere utilizzato per realizzare funzioni diverse, tra le altre, solutoria e di garanzia.
(2) Per il debitore è irrilevante dover adempiere verso un creditore o verso un altro perciò si prescinde dal suo consenso.
(3) Al principio di libera cedibilità del credito fanno eccezione alcune ipotesi, prima tra tutte quella del credito strettamente personale, qual è quello agli alimenti.
(4) Ad esempio, è vietata la cessione dei crediti litigiosi a giudici ed altre figure appartenenti all'ufficio davanti cui la controversia è pendente (1261 c.c.).
(5) Se una delle parti cede il credito a un terzo la cessione è valida, e il ceduto potrà solo rivalersi sul cedente per la violazione del patto, a meno che non si dimostri che il cessionario lo conosceva: in tal caso la cessione può essergli opposta.
(6) Alla struttura della cessione di credito si ispira il contratto di factoring, fattispecie di matrice anglosassone in virtù della quale il factor, imprenditore specializzato, si impegna a somministrare nei confronti del cliente una serie di servizi, tra i quali un'anticipazione finanziaria di parte del valore dei crediti ceduti dal cliente; il factor, a sua volta, riscuoterà i crediti ceduti dai debitori. </footer>

<h2>Sezione III - Delle obbligazioni in solido</h2>

<h3 id="1292">Art. 1292</h3>

<p>L'obbligazione è in solido quando più debitori sono obbligati tutti per la medesima prestazione, in modo che ciascuno può essere costretto all'adempimento per la totalità e l'adempimento da parte di uno libera gli altri; oppure quando tra più creditori ciascuno ha diritto di chiedere l'adempimento dell'intera obbligazione e l'adempimento conseguito da uno di essi libera il debitore verso tutti i creditori.</p>

<h2>Titolo II - Codice Civile<br> (R.D. 16 marzo 1942, n. 262) <br>[Aggiornato al 08/04/2023] <br>Dei contratti in generale</h2>

<h2>Capo I - Codice Civile (R.D. 16 marzo 1942, n. 262) − Disposizioni preliminari</h2>

<h3 id="1321">Art. 1321 — Nozione</h3>

<p>Il contratto [1173] è l'accordo di due o più parti per costituire, regolare o estinguere tra loro un rapporto giuridico patrimoniale [1174, 1322].</p>

<h3 id="1322">Art. 1322 —  Autonomia contrattuale</h3>

<p>Le parti possono liberamente determinare il contenuto del contratto nei limiti imposti dalla legge [41 Cost.] e dalle norme corporative.<br> Le parti possono anche concludere contratti che non appartengano ai tipi aventi una disciplina particolare [1323], purché siano diretti a realizzare interessi meritevoli di tutela secondo l'ordinamento giuridico.</p>

<h3 id="1323">Art. 1323 — Norme regolatrici dei contratti</h3>

<p>Tutti i contratti, ancorché non appartengano ai tipi che hanno una disciplina particolare, sono sottoposti alle norme generali contenute in questo titolo.</p>

<h3 id="1324">Art. 1324 — Norme applicabili agli atti unilaterali</h3>

<p>Salvo diverse disposizioni di legge, le norme che regolano i contratti si osservano, in quanto compatibili, per gli atti unilaterali tra vivi aventi contenuto patrimoniale [1334, 1987].</p>

<h2>Sezione III - Dell'oggetto del contratto</h2>

<h3 id="1346">Art. 1346  Requisiti</h3>

<p>L'oggetto del contratto deve essere possibile, lecito, determinato o determinabile [1325, n. 3, 1972].</p>

<h3 id="1387">Art. 1387 -  Fonti della rappresentanza</h3>

<p>Il potere di rappresentanza(1) è conferito dalla legge [48, 320, 357, 360, 424, 643](2) ovvero dall'interessato [1392; 31].</p>

<h3 id="1388">Art. 1388 - Contratto concluso dal rappresentante</h3>

<p>Il contratto concluso dal rappresentante in nome e nell'interesse del rappresentato, nei limiti delle facoltà conferitegli(2), produce direttamente effetto nei confronti del rappresentato [1398].</p>

<h3 id="1419">Art. 1419. Nullità parziale</h3>

<p>La nullità parziale di un contratto o la nullità di singole clausole importa la nullità dell'intero contratto, se risulta che i contraenti non lo avrebbero concluso senza quella parte del suo contenuto che è colpita dalla nullità.<br> La nullità di singole clausole non importa la nullità del contratto, quando le clausole nulle sono sostituite di diritto da norme imperative [1573, 1679 comma 4, 1932 comma 2, 1962 comma 2, 2077 comma 2].</p>

<h3 id="1429">Art. 1429. Errore essenziale</h3>

<p>L'errore è essenziale:</p>

<ol>
	<li><p>quando cade sulla natura o sull'oggetto del contratto;</p></li>
	<li><p>quando cade sull'identità dell'oggetto della prestazione(3) ovvero sopra una qualità dello stesso che, secondo il comune apprezzamento o in relazione alle circostanze, deve ritenersi determinante del consenso;</p></li>
	<li><p>quando cade sull'identità o sulle qualità della persona dell'altro contraente, sempre che l'una o le altre siano state determinanti del consenso;</p></li>
	<li><p>quando, trattandosi di errore di diritto, è stata la ragione unica o principale del contratto.</p></li>
</ol>

<h3 id="1433">Art. 1433.  Errore nella dichiarazione o nella sua trasmissione </h3>

<p>Le disposizioni degli articoli precedenti si applicano anche al caso in cui l'errore cade sulla dichiarazione, o in cui la dichiarazione è stata inesattamente trasmessa dalla persona o dall'ufficio che ne era stato incaricato.</p>

<h3 id="1453">Art. 1453. Risolubilità del contratto per inadempimento</h3>

<p>Nei contratti con prestazioni corrispettive, quando uno dei contraenti non adempie le sue obbligazioni, l'altro può a sua scelta chiedere l'adempimento o la risoluzione del contratto, salvo, in ogni caso, il risarcimento del danno.<br> La risoluzione può essere domandata anche quando il giudizio è stato promosso per ottenere l'adempimento; ma non può più chiedersi l'adempimento quando è stata domandata la risoluzione. <br> Dalla data della domanda di risoluzione l'inadempiente non può più adempiere la propria obbligazione.</p>

<h3 id="1454">Art. 1454. Diffida ad adempiere</h3>

<p>Alla parte inadempiente l'altra può intimare per iscritto di adempiere in un congruo termine, con dichiarazione che, decorso inutilmente detto termine, il contratto s'intenderà senz'altro risoluto.<br> Il termine non può essere inferiore a quindici giorni, salvo diversa pattuizione delle parti o salvo che, per la natura del contratto o secondo gli usi, risulti congruo un termine minore.<br> Decorso il termine senza che il contratto sia stato adempiuto, questo è risoluto di diritto.</p>

<h3 id="1455">Art. 1455. Importanza dell'inadempimento</h3>

<p>Il contratto non si può risolvere se l'inadempimento di una delle parti ha scarsa importanza, avuto riguardo all'interesse dell'altra [1522, 1525, 1564, 1565, 1668, 1819, 1820, 1868, 2286].</p>

<h3 id="1703">Art. 1703 - Nozione</h3>

<p>Il mandato è il contratto col quale una parte si obbliga a compiere uno o più atti giuridici per conto dell'altra.</p>

<h3 id="1936">Art. 1936</h3>

<p>È fideiussore colui che, obbligandosi personalmente verso il creditore, garantisce l'adempimento di un'obbligazione altrui. <br>
La fideiussione è efficace anche se il debitore non ne ha conoscenza [1950].</p>

<h3 id="1944">Art. 1944 - Obbligazione del fideiussore </h3>

<p>Il fideiussore è obbligato in solido col debitore principale al pagamento del debito. <br> Le parti però possono convenire che il fideiussore non sia tenuto a pagare prima dell'escussione del debitore principale. In tal caso, il fideiussore, che sia convenuto dal creditore e intenda valersi del beneficio dell'escussione, deve indicare i beni del debitore principale da sottoporre ad esecuzione.
<br> Salvo patto contrario, il fideiussore è tenuto ad anticipare le spese necessarie.</p>

<h3 id="1945">Art. 1945 - Eccezioni opponibili dal fideiussore</h3>

<p>Il fideiussore può opporre contro il creditore tutte le eccezioni che spettano al debitore principale, salva quella derivante dall'incapacità.</p>

<h3 id="1958">Art. 1958</h3>

<p>Se una persona si obbliga verso un'altra, che le ha conferito l'incarico, a fare credito a un terzo, in nome e per conto proprio, quella che ha dato l'incarico risponde come fideiussore di un debito futuro [1938, 1956]. <br> Colui che ha accettato l'incarico non può rinunziarvi, ma chi l'ha conferito può revocarlo, salvo l'obbligo di risarcire il danno all'altra parte [1723, 1724, 1725, 1726].</p>

<h3 id="1977">Art. 1977</h3>

<p>La cessione dei beni ai creditori è il contratto col quale il debitore incarica i suoi creditori o alcuni di essi di liquidare tutte o alcune sue attività e di ripartirne tra loro il ricavato in soddisfacimento dei loro crediti [1982; 160 n. 2, 181 n. 3, 182, 186 l.f.].</p>

<h3 id="1979">Art. 1979</h3>

<p>L'amministrazione dei beni ceduti spetta ai creditori cessionari. Questi possono esercitare tutte le azioni di carattere patrimoniale relative ai beni medesimi [193 disp. att.].</p>

<h3 id="1980">Art. 1980</h3>

<p>Il debitore non può disporre dei beni ceduti. <br> I creditori anteriori alla cessione che non vi hanno partecipato possono agire esecutivamente anche su tali beni. <br> I creditori cessionari, se la cessione ha avuto per oggetto solo alcune attività del debitore, non possono agire esecutivamente sulla altre attività prima di aver liquidato quelle cedute [193 disp. att.].</p>

<h3 id="1982">Art. 1982</h3>

<p>I creditori devono ripartire tra loro le somme ricavate in proporzione dei rispettivi crediti, salve le cause di prelazione(1). Il residuo spetta al debitore [193 disp. att.].</p>

<h3 id="1983">Art. 1983</h3>

<p>Il debitore ha diritto di controllare la gestione e di averne il rendiconto alla fine della liquidazione, o alla fine di ogni anno se la gestione dura più di un anno. <br> Se è stato nominato un liquidatore, questi deve rendere il conto anche al debitore [193 disp. att.].</p>

<h3 id="2034">Art. 2034. Obbligazioni naturali</h3>

<p>Non è ammessa la ripetizione di quanto è stato spontaneamente prestato in esecuzione di doveri morali o sociali, salvo che la prestazione sia stata eseguita da un incapace.<br> I doveri indicati dal comma precedente, e ogni altro per cui la legge non accorda azione ma esclude la ripetizione di ciò che è stato spontaneamente pagato, non producono altri effetti.</p>

<h3 id="2043"> Art. 2043. (Risarcimento per fatto illecito)</h3>

<p>Qualunque fatto doloso o colposo, che cagiona ad altri un danno ingiusto, obbliga colui che ha commesso il fatto a risarcire il danno. </p>

<h3 id="2045">Art. 2045</h3>

<p>Quando chi ha compiuto il fatto dannoso vi è stato costretto dalla necessità di salvare sé o altri dal pericolo attuale di un danno grave alla persona e il pericolo non è stato da lui volontariamente causato né era altrimenti evitabile, al danneggiato è dovuta un'indennità, la cui misura è rimessa all'equo apprezzamento del giudice.</p>

<h3 id="2056">Art. 2056</h3>

<p>Il risarcimento dovuto al danneggiato si deve determinare secondo le disposizioni degli articoli 1223, 1226 e 1227. <br> Il lucro cessante è valutato dal giudice con equo apprezzamento delle circostanze del caso [1226].</p>

<h3 id="2072">Art. 2702 (Efficacia della scrittura privata)</h3> 
 
<p>La scrittura privata fa piena prova, fino a querela di falso, della provenienza delle dichiarazioni da chi l'ha sottoscritta, se colui contro il quale la scrittura è prodotta ne riconosce la sottoscrizione, ovvero se questa è legalmente considerata come riconosciuta.</p>

<h3 id="2082">Art. 2082 Imprenditore</h3>

<p>È imprenditore [1330, 1368, 1655, 1722, 1824, 2139, 2710] chi esercita professionalmente [2070] un'attività economica [2062, 2069] organizzata [1655, 2195, 2238, 2247] al fine della produzione o dello scambio di beni o di servizi [230 bis, 320, 371, 397, 425, 1339, 1368, 1722, n. 4, 1824, 2085, 2135, 2195, 2202, 2214, 2221, 2555, 2597](1).</p>

<footer><b>(1)</b> La nozione di imprenditore va intesa in senso oggettivo, dovendosi riconoscere il carattere imprenditoriale all'attività economica organizzata a cui consegua una remunerazione dei fattori produttivi, rimanendo irrilevante lo scopo di lucro.</footer>

<h3 id="2087">Art. 2082 Tutela delle condizioni di lavoro</h3>

<p>L'imprenditore è tenuto ad adottare nell'esercizio dell'impresa le misure che, secondo la particolarità del lavoro, l'esperienza e la tecnica, sono necessarie a tutelare l'integrità fisica e la personalità morale dei prestatori di lavoro [Cost. 37, 41](1).</p>

<footer>
<b>(1)</b> Il datore di lavoro deve adottare tutte le misure idonee a prevenire sia i rischi insiti all'ambiente di lavoro, sia quelli derivanti da fattori esterni e inerenti al luogo in cui tale ambiente si trova, atteso che la sicurezza del lavoratore è un bene di rilevanza costituzionale che impone al datore di anteporre al proprio profitto la sicurezza di chi esegue la prestazione. </footer>

<h3 id="2106">Art. 2106. Sanzioni disciplinari</h3>
 
<p>L'inosservanza delle disposizioni contenute nei due articoli precedenti può dar luogo all'applicazione di sanzioni disciplinari, secondo la gravità dell'infrazione [e in conformità delle norme corporative].</p>

<h3 id="2109">Art. 2109. Periodo di riposo</h3>

<p>Il prestatore di lavoro ha diritto ad un giorno di riposo ogni settimana, di regola in coincidenza con la domenica [Cost. 36]. <br> Ha anche diritto [dopo un anno d'ininterrotto servizio] ad un periodo annuale di ferie retribuito [2243], possibilmente continuativo, nel tempo che l'imprenditore stabilisce, tenuto conto delle esigenze dell'impresa e degli interessi del prestatore di lavoro. La durata di tale periodo è stabilita dalla legge, [dalle norme corporative,] dagli usi o secondo equità. <br> L'imprenditore deve preventivamente comunicare al prestatore di lavoro il periodo stabilito per il godimento delle ferie. Non può essere computato nelle ferie il periodo di preavviso indicato nell'articolo 2118.</p>

<h3 id="2403">Art. 2403 - Doveri del collegio sindacale</h3>

<p>Il collegio sindacale vigila sull'osservanza della legge e dello statuto, sul rispetto dei principi di corretta amministrazione [2623, n. 3] ed in particolare sull'adeguatezza dell'assetto organizzativo, amministrativo e contabile [2423, 2432] adottato dalla società e sul suo concreto funzionamento.</p>

<p>Esercita inoltre il controllo contabile nel caso previsto dall'articolo 2409 bis, terzo comma.</p>

<h3 id="2423">Art. 2423. Redazione del bilancio</h3> 

<p>Gli amministratori devono redigere il bilancio di esercizio, costituito dallo stato patrimoniale [2424], dal conto economico [2425], dal rendiconto finanziario(1) e dalla nota integrativa [2427]. <br> Il bilancio deve essere redatto con chiarezza e deve rappresentare in modo veritiero e corretto la situazione patrimoniale e finanziaria della società e il risultato economico dell'esercizio. <br> Se le informazioni richieste da specifiche disposizioni di legge non sono sufficienti a dare una rappresentazione veritiera e corretta, si devono fornire le informazioni complementari necessarie allo scopo. <br>Non occorre rispettare gli obblighi in tema di rilevazione, valutazione, presentazione e informativa quando la loro osservanza abbia effetti irrilevanti al fine di dare una rappresentazione veritiera e corretta. Rimangono fermi gli obblighi in tema di regolare tenuta delle scritture contabili. Le società illustrano nella nota integrativa i criteri con i quali hanno dato attuazione alla presente disposizione(2). <br> Se, in casi eccezionali, l'applicazione di una disposizione degli articoli seguenti è incompatibile con la rappresentazione veritiera e corretta, la disposizione non deve essere applicata. La nota integrativa deve motivare la deroga e deve indicarne l'influenza sulla rappresentazione della situazione patrimoniale, finanziaria e del risultato economico. Gli eventuali utili derivanti dalla deroga devono essere iscritti in una riserva non distribuibile se non in misura corrispondente al valore recuperato. <br> Il bilancio deve essere redatto in unità di euro, senza cifre decimali, ad eccezione della nota integrativa che può essere redatta in migliaia di euro.</p>

<h3 id="2424">Art. 2424 (Contenuto dello stato patrimoniale)</h3> 

<p>Lo stato patrimoniale deve essere redatto in conformità al seguente schema.</p> 

<p>Attivo:</p>

<ol type="A">
	<li><p>Crediti verso soci per versamenti ancora dovuti, con separata indicazione della parte già richiamata.</p></li>

	<li><p>Immobilizzazioni, con separata indicazione di quelle concesse in locazione finanziaria:</p>

<p>I - Immobilizzazioni immateriali:</p>

<ol>
	<li><p>costi di impianto e di ampliamento;</p></li>
	<li><p>costi di sviluppo;</p></li>
	<li><p>diritti di brevetto industriale e diritti di utilizzazione delle opere dell'ingegno;</p></li>
	<li><p>concessioni, licenze, marchi e diritti simili;</p></li>
	<li><p>avviamento;</p></li>
	<li><p>immobilizzazioni in corso e acconti;</p></li>
	<li><p>altre.</p></li>
</ol>

<p>Totale.</p>

<p>II - Immobilizzazioni materiali:</p>

<ol>
	<li><p>terreni e fabbricati;</p></li>
	<li><p>impianti e macchinario;</p></li>
	<li><p>attrezzature industriali e commerciali;</p></li>
	<li><p>altri beni;</p></li>
	<li><p>immobilizzazioni in corso e acconti.</p></li>
</ol>

<p>Totale.</p>

III - Immobilizzazioni finanziarie, con separata indicazione, per ciascuna voce dei crediti, degli importi esigibili entro l'esercizio successivo:

    1) partecipazioni in:
    a) imprese controllate;
    b) imprese collegate;
    c) imprese controllanti;
    d) imprese sottoposte al controllo delle controllanti;
    d-bis) altre imprese;
    2) crediti:
    a) verso imprese controllate;
    b) verso imprese collegate;
    c) verso controllanti;
    d) verso imprese sottoposte a controllo delle controllanti;
    d-bis) verso altri;
    3) altri titoli;
    4) strumenti finanziari derivati attivi.

Totale.

Totale immobilizzazioni;

    C) Attivo circolante(2):

I - Rimanenze:

    1) materie prime, sussidiarie e di consumo;
    2) prodotti in corso di lavorazione e semilavorati;
    3) lavori in corso su ordinazione;
    4) prodotti finiti e merci;
    5) acconti.

Totale.

II - Crediti, con separata indicazione, per ciascuna voce, degli importi esigibili oltre l'esercizio successivo:

    1) verso clienti;
    2) verso imprese controllate;
    3) verso imprese collegate;
    4) verso controllanti;
    5) verso imprese sottoposte al controllo delle controllanti;
    5-bis) crediti tributari;
    5-ter) imposte anticipate;
    5-quater) verso altri.

Totale.

III - Attività finanziarie che non costituiscono immobilizzazioni:

    1) partecipazioni in imprese controllate;
    2) partecipazioni in imprese collegate;
    3) partecipazioni in imprese controllanti;
    3-bis) partecipazioni in imprese sottoposte al controllo delle controllanti;
    4) altre partecipazioni;
    5) strumenti finanziari derivati attivi;
    6) altri titoli.

Totale.

IV - Disponibilità liquide:

    1) depositi bancari e postali;
    2) assegni;
    3) danaro e valori in cassa.

Totale.

Totale attivo circolante.

    D) Ratei e risconti.

Passivo:

    A) Patrimonio netto:

I - Capitale.

II - Riserva da soprapprezzo delle azioni.

III - Riserve di rivalutazione.

IV - Riserva legale.

V - Riserve statutarie.

VI - Altre riserve, distintamente indicate.

VII - Riserva per operazioni di copertura dei flussi finanziari attesi.

VIII - Utile (perdite) portato a nuovo.

IX - Utile (perdita) dell'esercizio.

X - Riserva negativa per azioni proprie in portafoglio.

Totale.

    B) Fondi per rischi e oneri(3):
    1) per trattamento di quiescenza e obblighi simili;
    2) per imposte, anche differite;
    3) strumenti finanziari derivati passivi;
    4) altri.

Totale.

    C) Trattamento di fine rapporto di lavoro subordinato.
    D) Debiti, con separata indicazione, per ciascuna voce, degli importi esigibili oltre l'esercizio successivo:
    1) obbligazioni;
    2) obbligazioni convertibili;
    3) debiti verso soci per finanziamenti;
    4) debiti verso banche;
    5) debiti verso altri finanziatori;
    6) acconti;
    7) debiti verso fornitori;
    8) debiti rappresentati da titoli di credito;
    9) debiti verso imprese controllate;
    10) debiti verso imprese collegate;
    11) debiti verso controllanti;
    11-bis) debiti verso imprese sottoposte al controllo delle controllanti;
    12) debiti tributari;
    13) debiti verso istituti di previdenza e di sicurezza sociale;
    14) altri debiti.

Totale.

    E) Ratei e risconti.

Se un elemento dell'attivo o del passivo ricade sotto più voci dello schema, nella nota integrativa deve annotarsi, qualora ciò sia necessario ai fini della comprensione del bilancio, la sua appartenenza anche a voci diverse da quella nella quale è iscritto.

È fatto salvo quanto disposto dall'articolo 2447 septies con riferimento ai beni e rapporti giuridici compresi nei patrimoni destinati ad uno specifico affare ai sensi della lettera a) del primo comma dell'articolo 2447 bis(5).</p>

<h3 id="2425">Art. 2425. Contenuto del conto economico</h3>

<p>Il conto economico deve essere redatto in conformità al seguente schema:</p>

<ol type="A">
    <li><p>Valore della produzione:</p>

	<ol>
		<li><p>ricavi delle vendite e delle prestazioni;</p></li>
		<li><p>variazioni delle rimanenze di prodotti in corso di lavorazione, semilavorati e finiti;</p></li>
		<li><p>variazioni dei lavori in corso su ordinazione;</p></li>
		<li><p>incrementi di immobilizzazioni per lavori interni;</p></li>
		<li><p>altri ricavi e proventi, con separata indicazione dei contributi in conto esercizio.</p></li>
	</ol>
<p>Totale.</p>

</li>

</ol>

	<li><p>Costi della produzione:</p>

	<ol start="6">
		<li><p>per materie prime, sussidiarie, di consumo e di merci;</p></li>
		<li><p>per servizi;</p></li>
		<li><p>per godimento di beni di terzi;</p></li>
    9) per il personale:
    a) salari e stipendi;
    b) oneri sociali;
    c) trattamento di fine rapporto;
    d) trattamento di quiescenza e simili;
    e) altri costi;
    10) ammortamenti e svalutazioni:
    a) ammortamento delle immobilizzazioni immateriali;
    b) ammortamento delle immobilizzazioni materiali;
    c) altre svalutazioni delle immobilizzazioni;
    d) svalutazioni dei crediti compresi nell'attivo circolante e delle disponibilità liquide;
    11) variazioni delle rimanenze di materie prime, sussidiarie, di consumo e merci;
    12) accantonamenti per rischi;
    13) altri accantonamenti;
    14) oneri diversi di gestione.

Totale.

Differenza tra valore e costi della produzione (A - B).

    C) Proventi e oneri finanziari:
    15) proventi da partecipazioni, con separata indicazione di quelli relativi ad imprese controllate e collegate e di quelli relativi a controllanti e a imprese sottoposte al controllo di queste ultime;
    16) altri proventi finanziari:
    a) da crediti iscritti nelle immobilizzazioni, con separata indicazione di quelli da imprese controllate e collegate e di quelli da controllanti e da imprese sottoposte al controllo di queste ultime;
    b) da titoli iscritti nelle immobilizzazioni che non costituiscono partecipazioni;
    c) da titoli iscritti nell'attivo circolante che non costituiscono partecipazioni;
    d) proventi diversi dai precedenti, con separata indicazione di quelli da imprese controllate e collegate e di quelli da controllanti e da imprese sottoposte al controllo di queste ultime;
    17) interessi e altri oneri finanziari, con separata indicazione di quelli verso imprese controllate e collegate e verso controllanti;
    17bis) utili e perdite su cambi.

Totale (15 + 16 – 17 + – 17bis).

    D) Rettifiche di valore di attività e passività finanziarie:
    18) rivalutazioni:
    a) di partecipazioni;
    b) di immobilizzazioni finanziarie che non costituiscono partecipazioni;
    c) di titoli iscritti all'attivo circolante che non costituiscono partecipazioni;
    d) di strumenti finanziari derivati;
    19) svalutazioni:
    a) di partecipazioni;
    b) di immobilizzazioni finanziarie che non costituiscono partecipazioni;
    c) di titoli iscritti nell'attivo circolante che non costituiscono partecipazioni;
    d) di strumenti finanziari derivati.

Totale delle rettifiche (18-19).

E) Risultato prima delle imposte (A - B + - C + - D);

    20) imposte sul reddito dell'esercizio, correnti, differite e anticipate;
    21) utile (perdite) dell'esercizio.
</p>

<h3 id="2425_ter">Art. 2425 ter. Rendiconto finanziario</h3>

<p>Dal rendiconto finanziario risultano, per l’esercizio a cui è riferito il bilancio e per quello precedente, l’ammontare e la composizione delle disponibilità liquide, all’inizio e alla fine dell’esercizio, ed i flussi finanziari dell’esercizio derivanti dall’attività operativa, da quella di investimento, da quella di finanziamento, ivi comprese, con autonoma indicazione, le operazioni con i soci.</p>

<h3 id="2427">Contenuto della nota integrativa</h3>

<p>La nota integrativa deve indicare, oltre a quanto stabilito da altre disposizioni:</p>

<p>1) i criteri applicati nella valutazione delle voci del bilancio, nelle rettifiche di valore e nella conversione dei valori non espressi all'origine in moneta avente corso legale nello Stato; <br>2) i movimenti delle immobilizzazioni, specificando per ciascuna voce: il costo; le precedenti rivalutazioni, ammortamenti e svalutazioni; le acquisizioni, gli spostamenti da una ad altra voce, le alienazioni avvenuti nell'esercizio; le rivalutazioni, gli ammortamenti e le svalutazioni effettuati nell'esercizio; il totale delle rivalutazioni riguardanti le immobilizzazioni esistenti alla chiusura dell'esercizio;
    3) la composizione delle voci: "costi di impianto e di ampliamento" e: costi di sviluppo, nonché le ragioni della iscrizione ed i rispettivi criteri di ammortamento;
    3-bis) la misura e le motivazioni delle riduzioni di valore applicate alle immobilizzazioni materiali e immateriali, facendo a tal fine esplicito riferimento al loro concorso alla futura produzione di risultati economici, alla loro prevedibile durata utile e, per quanto rilevante, al loro valore di mercato, segnalando altresì le differenze rispetto a quelle operate negli esercizi precedenti ed evidenziando la loro influenza sui risultati economici dell'esercizio;
    4) le variazioni intervenute nella consistenza delle altre voci dell'attivo e del passivo; in particolare, per le voci del patrimonio netto, per i fondi e per il trattamento di fine rapporto, la formazione e le utilizzazioni;
    5) l'elenco delle partecipazioni, possedute direttamente o per tramite di società fiduciaria o per interposta persona, in imprese controllate e collegate, indicando per ciascuna la denominazione, la sede, il capitale, l'importo del patrimonio netto, l'utile o la perdita dell'ultimo esercizio, la quota posseduta e il valore attribuito in bilancio o il corrispondente credito;
    6) distintamente per ciascuna voce, l'ammontare dei crediti e dei debiti di durata residua superiore a cinque anni, e dei debiti assistiti da garanzie reali su beni sociali, con specifica indicazione della natura delle garanzie e con specifica ripartizione secondo le aree geografiche;
    6-bis) eventuali effetti significativi delle variazioni nei cambi valutari verificatesi successivamente alla chiusura dell'esercizio;
    6-ter) distintamente per ciascuna voce, l'ammontare dei crediti e dei debiti relativi ad operazioni che prevedono l'obbligo per l'acquirente di retrocessione a termine;
    7) la composizione delle voci "ratei e risconti attivi" e "ratei e risconti passivi" e della voce "altri fondi" dello stato patrimoniale, nonché la composizione della voce "altre riserve";
    7-bis) le voci di patrimonio netto devono essere analiticamente indicate, con specificazione in appositi prospetti della loro origine, possibilità di utilizzazione e distribuibilità, nonché della loro avvenuta utilizzazione nei precedenti esercizi;
    8) l'ammontare degli oneri finanziari imputati nell'esercizio ai valori iscritti nell'attivo dello stato patrimoniale, distintamente per ogni voce;
    9) l'importo complessivo degli impegni, delle garanzie e delle passività potenziali non risultanti dallo stato patrimoniale, con indicazione della natura delle garanzie reali prestate; gli impegni esistenti in materia di trattamento di quiescenza e simili, nonché gli impegni assunti nei confronti di imprese controllate, collegate, nonché controllanti e imprese sottoposte al controllo di quest'ultime sono distintamente indicati;
    10) la ripartizione dei ricavi delle vendite e delle prestazioni secondo categorie di attività e secondo aree geografiche;
    11) l'ammontare dei proventi da partecipazioni, indicati nell'articolo 2425 numero 15), diversi dai dividendi;
    12) la suddivisione degli interessi ed altri oneri finanziari, indicati nell'articolo 2425, n. 17), relativi a prestiti obbligazionari, a debiti verso banche, e altri;
    13) l'importo e la natura dei singoli elementi di ricavo o di costo di entità o incidenza eccezionali;
    14) un apposito prospetto contenente:
    a) la descrizione delle differenze temporanee che hanno comportato la rilevazione di imposte differite e anticipate, specificando l'aliquota applicata e le variazioni rispetto all'esercizio precedente, gli importi accreditati o addebitati a conto economico oppure a patrimonio netto, le voci escluse dal computo e le relative motivazioni;
    b) l'ammontare delle imposte anticipate contabilizzato in bilancio attinenti a perdite dell'esercizio o di esercizi precedenti e le motivazioni dell'iscrizione, l'ammontare non ancora contabilizzato e le motivazioni della mancata iscrizione;
    15) il numero medio dei dipendenti, ripartito per categoria;
    16) l'ammontare dei compensi, delle anticipazioni e dei crediti concessi agli [spettanti agli] amministratori ed ai sindaci, cumulativamente per ciascuna categoria, precisando il tasso d'interesse, le principali condizioni e gli importi eventualmente rimborsati, cancellati o oggetto di rinuncia, nonché gli impegni assunti per loro conto per effetto di garanzie di qualsiasi tipo prestate, precisando il totale per ciascuna categoria;
    16-bis) salvo che la società sia inclusa in un ambito di consolidamento e le informazioni siano contenute nella nota integrativa del relativo bilancio consolidato, l'importo totale dei corrispettivi spettanti al revisore legale o alla società di revisione legale per la revisione legale dei conti annuali, l'importo totale dei corrispettivi di competenza per gli altri servizi di verifica svolti, l'importo totale dei corrispettivi di competenza per i servizi di consulenza fiscale e l'importo totale dei corrispettivi di competenza per altri servizi diversi dalla revisione contabile;
    17) il numero e il valore nominale di ciascuna categoria di azioni della società e il numero e il valore nominale delle nuove azioni della società sottoscritte durante l'esercizio;
    18) le azioni di godimento, le obbligazioni convertibili in azioni, i warrants, le opzioni e i titoli o valori simili emessi dalla società, specificando il loro numero e i diritti che essi attribuiscono;
    19) il numero e le caratteristiche degli altri strumenti finanziari emessi dalla società, con l'indicazione dei diritti patrimoniali e partecipativi che conferiscono e delle principali caratteristiche delle operazioni relative;
    19-bis) i finanziamenti effettuati dai soci alla società, ripartiti per scadenze e con la separata indicazione di quelli con clausola di postergazione rispetto agli altri creditori;
    20) i dati richiesti dal terzo comma dell'articolo 2447 septies con riferimento ai patrimoni destinati ad uno specifico affare ai sensi della lettera a) del primo comma dell'articolo 2447 bis;
    21) i dati richiesti dall'articolo 2447 decies, ottavo comma;
    22) le operazioni di locazione finanziaria che comportano il trasferimento al locatario della parte prevalente dei rischi e dei benefici inerenti ai beni che ne costituiscono oggetto, sulla base di un apposito prospetto dal quale risulti il valore attuale delle rate di canone non scadute quale determinato utilizzando tassi di interesse pari all'onere finanziario effettivo inerenti i singoli contratti, l'onere finanziario effettivo attribuibile ad essi e riferibile all'esercizio, l'ammontare complessivo al quale i beni oggetto di locazione sarebbero stati iscritti alla data di chiusura dell'esercizio qualora fossero stati considerati immobilizzazioni, con separata indicazione di ammortamenti, rettifiche e riprese di valore che sarebbero stati inerenti all'esercizio;
    22-bis) le operazioni realizzate con parti correlate, precisando l'importo, la natura del rapporto e ogni altra informazione necessaria per la comprensione del bilancio relativa a tali operazioni, qualora le stesse non siano state concluse a normali condizioni di mercato. Le informazioni relative alle singole operazioni possono essere aggregate secondo la loro natura, salvo quando la loro separata evidenziazione sia necessaria per comprendere gli effetti delle operazioni medesime sulla situazione patrimoniale e finanziaria e sul risultato economico della società;
    22-ter) la natura e l'obiettivo economico di accordi non risultanti dallo stato patrimoniale, con indicazione del loro effetto patrimoniale, finanziario ed economico, a condizione che i rischi e i benefici da essi derivanti siano significativi e l'indicazione degli stessi sia necessaria per valutare la situazione patrimoniale e finanziaria e il risultato economico della società;
    22-quater) la natura e l'effetto patrimoniale, finanziario ed economico dei fatti di rilievo avvenuti dopo la chiusura dell'esercizio;
    22-quinquies) il nome e la sede legale dell'impresa che redige il bilancio consolidato dell'insieme più grande di imprese di cui l'impresa fa parte in quanto impresa controllata, nonché il luogo in cui è disponibile la copia del bilancio consolidato;
    22-sexies) il nome e la sede legale dell'impresa che redige il bilancio consolidato dell'insieme più piccolo di imprese di cui l'impresa fa parte in quanto impresa controllata nonché il luogo in cui è disponibile la copia del bilancio consolidato;
    22-septies) la proposta di destinazione degli utili o di copertura delle perdite.</p>

<p>Le informazioni in nota integrativa relative alle voci dello stato patrimoniale e del conto economico sono presentate secondo l'ordine in cui le relative voci sono indicate nello stato patrimoniale e nel conto economico.</p>

<h3 id="2428">Art. 2428 - Relazione sulla gestione</h3>

<p>Il bilancio deve essere corredato da una relazione(1) degli amministratori contenente un'analisi fedele, equilibrata ed esauriente della situazione della società e dell'andamento e del risultato della gestione, nel suo complesso e nei vari settori in cui essa ha operato, anche attraverso imprese controllate, con particolare riguardo ai costi, ai ricavi e agli investimenti, nonché una descrizione dei principali rischi e incertezze cui la società è esposta.

L'analisi di cui al primo comma è coerente con l'entità e la complessità degli affari della società e contiene, nella misura necessaria alla comprensione della situazione della società e dell'andamento e del risultato della sua gestione, gli indicatori di risultato finanziari e, se del caso, quelli non finanziari pertinenti all'attività specifica della società, comprese le informazioni attinenti all'ambiente e al personale. L'analisi contiene, ove opportuno, riferimenti agli importi riportati nel bilancio e chiarimenti aggiuntivi su di essi.

Dalla relazione devono in ogni caso risultare:

<p>1) le attività di ricerca e di sviluppo;<br> 2) i rapporti con imprese controllate, collegate, controllanti e imprese sottoposte al controllo di queste ultime;<br>
    3) il numero e il valore nominale sia delle azioni proprie sia delle azioni o quote di società controllanti possedute dalla società, anche per tramite di società fiduciaria o per interposta persona, con l'indicazione della parte di capitale corrispondente;<br>   4) il numero e il valore nominale sia delle azioni proprie sia delle azioni o quote di società controllanti acquistate o alienate dalla società, nel corso dell'esercizio, anche per tramite di società fiduciaria o per interposta persona, con l'indicazione della corrispondente parte di capitale, dei corrispettivi e dei motivi degli acquisti e delle alienazioni;
    [5) i fatti di rilievo avvenuti dopo la chiusura dell'esercizio;](2)<br> 6) l'evoluzione prevedibile della gestione.<br> 6-bis) in relazione all'uso da parte della società di strumenti finanziari e se rilevanti per la valutazione della situazione patrimoniale e finanziaria e del risultato economico dell'esercizio:</p>

<ol type="a">
	<li><p>gli obiettivi e le politiche della società in materia di gestione del rischio finanziario, compresa la politica di copertura per ciascuna principale categoria di operazioni previste;</p></li>
	<li><p>l'esposizione della società al rischio di prezzo, al rischio di credito, al rischio di liquidità e al rischio di variazione dei flussi finanziari(3).</p></li>
</ol>

<p>[Entro tre mesi dalla fine del primo semestre dell'esercizio gli amministratori delle società con azioni quotate in mercati regolamentati devono trasmettere al collegio sindacale una relazione sull'andamento della gestione, redatta secondo i criteri stabiliti dalla Commissione nazionale per le società e la borsa con regolamento pubblicato nella Gazzetta Ufficiale della Repubblica italiana. La relazione deve essere pubblicata nei modi e nei termini stabiliti dalla Commissione stessa con il regolamento anzidetto](4).</p>

<p>Dalla relazione deve inoltre risultare l'elenco delle sedi secondarie della società.</p>

<h3 id="2740">Art. 2740</h3>

<p>Il debitore risponde dell'adempimento delle obbligazioni con tutti i suoi beni presenti e futuri. <br> Le limitazioni della responsabilità non sono ammesse se non nei casi stabiliti dalla legge [490, 2313; 514 c.p.c., 515 c.p.c., 545 c.p.c.; 46 l. fall.].</p>

<h3 id="2744">Art. 2744</h3>

<p>È nullo il patto col quale si conviene che, in mancanza del pagamento del credito nel termine fissato, la proprietà della cosa ipotecata o data in pegno passi al creditore. Il patto è nullo anche se posteriore alla costituzione dell'ipoteca o del pegno [1963, 2798].</p>

<h3 id="2748">Art. 2748</h3>

<p>Se la legge non dispone altrimenti, il privilegio speciale sui beni mobili non può esercitarsi in pregiudizio del creditore pignoratizio [2777, 2781](1).<br> I creditori che hanno privilegio sui beni immobili sono preferiti ai creditori ipotecari se la legge non dispone diversamente [2770, 2774].</p>

<h3 id="2749">Art. 2749</h3>

<p>Il privilegio accordato al credito si estende alle spese ordinarie per l'intervento nel processo di esecuzione. Si estende anche agli interessi dovuti per l'anno in corso alla data del pignoramento e per quelli dell'anno precedente(2). <br> Gli interessi successivamente maturati hanno privilegio nei limiti della misura legale [1284] fino alla data della vendita [2788, 2855].</p>

<h3 id="2784">Art. 2784</h3>

<p>Il pegno è costituito a garanzia dell'obbligazione dal debitore o da un terzo per il debitore.<br> Possono essere dati in pegno i beni mobili [812], le universalità di mobili [816], i crediti e altri diritti aventi per oggetto beni mobili [813].</p>

<h3 id="2817">Persone a cui compete</h3>

<p>Hanno ipoteca legale:</p>

<ol>
	<li><p>l'alienante sopra gli immobili alienati per l'adempimento degli obblighi che derivano dall'atto di alienazione [1498];</p></li>
	<li><p>i coeredi, i soci e altri condividenti per il pagamento dei conguagli sopra gli immobili assegnati ai condividenti ai quali incombe tale obbligo [2650];</p></li>
	<li><p>lo Stato sopra i beni dell'imputato e della persona civilmente responsabile, secondo le disposizioni del codice penale e del codice di procedura penale.]</p></loi>
</ol>

<h3 id="2901">Art. 2901</h3>

<p>Il creditore, anche se il credito è soggetto a condizione o a termine, può domandare [2652 n. 5] che siano dichiarati inefficaci nei suoi confronti gli atti di disposizione del patrimonio con i quali il debitore rechi pregiudizio alle sue ragioni [524, 1113], quando concorrono le seguenti condizioni:</p>

<ol>
	<li><p>che il debitore conoscesse il pregiudizio che l'atto arrecava alle ragioni del creditore o, trattandosi di atto anteriore al sorgere del credito, l'atto fosse dolosamente preordinato al fine di pregiudicarne il soddisfacimento</p></li>

  	<li><p>che, inoltre, trattandosi di atto a titolo oneroso, il terzo fosse consapevole del pregiudizio e, nel caso di atto anteriore al sorgere del credito, fosse partecipe della dolosa preordinazione.</p></li>
</ol>

<p>Agli effetti della presente norma, le prestazioni di garanzia, anche per debiti altrui, sono considerate atti a titolo oneroso, quando sono contestuali al credito garantito. <br> Non è soggetto a revoca l'adempimento di un debito scaduto [1183, 1186; 67 l. fall.]. <br> L'inefficacia dell'atto non pregiudica i diritti acquistati a titolo oneroso dai terzi di buona fede, salvi gli effetti della trascrizione della domanda di revocazione [2652 n. 5, 2690; 64 l. fall. ss.].</p>

<h3 id="2909">Art. 2909</h3>

<p>L'accertamento contenuto nella sentenza passata in giudicato [324 c.p.c.] fa stato a ogni effetto tra le parti, i loro eredi o aventi causa [1306].</p>

<h3 id="2947">Art. 2947</h3>

<p>Il diritto al risarcimento del danno derivante da fatto illecito si prescrive in cinque anni dal giorno in cui il fatto si è verificato. </br> Per il risarcimento del danno prodotto dalla circolazione dei veicoli di ogni specie il diritto si prescrive in due anni. </br> In ogni caso, se il fatto è considerato dalla legge come reato e per il reato è stabilita una prescrizione più lunga, questa si applica anche all'azione civile. Tuttavia, se il reato è estinto per causa diversa dalla prescrizione o è intervenuta sentenza irrevocabile nel giudizio penale, il diritto al risarcimento del danno si prescrive nei termini indicati dai primi due commi, con decorrenza dalla data di estinzione del reato [150 c.p.c. ss.] o dalla data in cui la sentenza è divenuta irrevocabile [648, 650 c.p.].</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</article>

</body>
</html>
