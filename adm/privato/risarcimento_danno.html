<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il risarcimento del danno"/>
	<title>Il risarcimento del danno</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il risarcimento del danno</h1>

<p>Sono risarcibili i <b>danni prevedibili</b> al momento in cui è venuto a esistenza l'obbligo violao e soltanto quelli che, secondo un adeguato nesso causale, sono derivanti dall'inadempimento o dall'adempmento inesatto o tardivo. <br> Il risarcimento deve comprendere sia il danno emergente (<i>damnum emergens</i>), sia il lucro cessante (<i>lucrum cessans</i>). <br> Il <b>danno emergente</b> consiste nella perdita economica e, quindi, nell'effettiva diminuzione patrimoniale che il creditore ha subìto in conseguenza della mancata, inesatta o ritardata prestazione da parte del debitore, e comprende anche le spese che il danneggiato deve sostenere per porre rimedio al pregiudizio sofferto. Deve trattarsi, cioè, di una perdita di utilità già presente nel patrimonio del danneggiato. <br> Il <b>lucro cessante</b>, invece, è il mancato guadagno determinato dal fatto dannoso, ed è commisurato al profitto che il creditore avrebe realizzato se il debitore avesse esattamente e tempestivamente adempiuto l'obbligazione. Il lucro cessante deve essere una conseguenza immediata e diretta dell'inadempimento. Lo si riscontra nell'impossibilità di utilizzazione di un bene, nella mancata realizzazione di rapporti contrattuali. Così, per esempio, la mancata consegna della merce obbliga il fornitore a rifondere al rivenditore non soltanto la somma spesa per l'acquisto della merce (danno emergente), ma anche l'equivalente dei profitti che il rivenditore ha perduto per non avere potuto rivendere la merce (lucro cessante). Ma lo si può ricontrare anche nei cosiddetti <b>danni futuri</b>, provocati per esempio dalla perdita o diminuzione della capacità lavorativa. <br> In ogni caso, il risarcimento è diminuito, seconod l'entità della colpa e l'entità delle conseguenze che ne sono derivate, se a cagionare il danno ha corcorso il <b>fatto colposo del creditore</b> (art. 1227, co. 1, c.c.). Si è evidenziato, in giurisprudena, come questa disposizione codifichi un principio di auroresponsabilità, di carattere e portata generale, in virtù del quale il creditore deve usare l'ordinaria diligenza al fine di eveitare le conseguenze pregiudizievoli conseguenti all'inadempimento della controparte. È stato precistao che tale dovere si sostanzia anche nello scegliere, fra più opzioni possibili, la condotta che appaia maggiormente idonea a soddisfare il proprio interesse, contemperando quello del debitore alla limitazione del danno. Il creditore che, pur potendo, manca di adottare la condotta richiesa dalle circostanze per evitare il danno, non può far ricadere sul debitore inadempiente le conseguenze dannose che ne derivano. <br> Il fatto colposo del creditore danneggiato, idoneo a dimin uire l'entità del risarcimento comprende qualsiasi condotta negligente o imprudente che costituisca causa concorrente dell'evento pregiudiziebole e, quindi, non soltanto un comportameto coevo o successivo al fatto illecito, ma anche un comportamento antecedente, purché causalmente legato con l'evento. <br> Nessun risarcimento è dovuto per i danni che il creditore avrebbe potuto evitare usando l'<b>ordinaria diligenza</b> (<a href="cc.html#1227">art. 1227,</a> co. 2, c.c.). La giurispudenza non ha mancato di sottolineare che il dovere del creditore di comportarsi diligentemente, per prevenire i danni a lui arrecabili dal comportmento illecito del debitore, sussiste nei limiti in cui l'osservanza di tale dovere non risulti essere troppo onerosa e non incida in misura apprezabile sulla libertà di azione del creditore. Con la conseguenza di non potersi esigere dal creditore un'attività più onerosa di quel che ocmporti l'ordinaria diligenza, seppur finalizzata a non aggravare le conseguenze dannose dell'inadempimento, divenendo rilevante la sua inerzia solo se ascrivibile a dolo o colpa. </b> Il danno che non possa essere provato nel suo precisto ammontare è liquidato dal giudice con <b>valutazione equitativa</b>, a norma dell'art. 1126 c.c. Si tratta di un criterio di natura suppletiva (o integrativa) al quale si può ricorrere, secondo la giurisprudenza, solo se l'impossibilità di stima esatta del danno è oggettiva e incolpevole (Cassazione n. 26051/2020). <br> La liquidazione equitativa, cioè, non ha natura sostitutiva, perché non sopperisce alle carenze o decadenze istruttorie in cui le parti sono incorse: l'equità, così intesa, non si sostituisce alla norma di diritto, ma semplicemente la completa ogni qualvolta il danno è certamente esistente, ma oggettivamente e incolpevolmente impossibile da quantificare. Al contrario, se l'esistenza stessa di un pregiudizio economico è incerta, eventuale o possibile ma non probabile, l'art. 1226 c.c. non è in alcun modo applicabile.</p>

<section aria-label="End">
<a href="sospensione_prestazione.html">&#171;La facoltà di sospendere l'esecuzione della prestazione</a>
<a href="index.html">Index</a>
<a href="clausola_caparra_confirmatoria.html">Clausola e caparra confirmatoria&#187;</a>
</section>

</article>

</body>
</html>
