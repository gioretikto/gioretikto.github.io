<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il contratto di appalto">
	<title>Il contratto di appalto</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il contratto di appalto<br>(Artt. 1655-1677 c.c)</h1>

<p>Il <b>contratto di appalto</b> è quello in forza del quale una parte (appaltatore) assume, nei confronti di un'altra (appaltante o committente), l'obbligo di compiere un'opera o un servizio in cambio di un corrispettivo in denaro, organizzando i mezzi necessari e gestendo l'impresa a proprio rischio (art. 1655 c.c,).</p>

<p>Il contratto di appalto ha dunque a oggetto un "fare".</p>

<p><b>Es</b>. Il contratto di appalto può riguardare la construzione di una casa, di una strada, di un impianto di illuminazione urgana, ecc (realizzazione di un'opera), oppure la disinfestazione di uno stabile, la rimozione dei rifiuti da uno stabilimento industriale, l'organizzazione di uno spettacolo, il riordino di un magazzino ecc. (svolgimento di un servizio).&emsp;■</p>

<p>Il contratto di appalto si differenzia da altri contratti con i quali potrebbe a prima vista venire confuso e, in particolare:</p>

<ul>
	<li><p><b>dal contratto di lavoro autonomo (d'opera)</b>, perché il prestatore d'opera si avvale prevalentemente del proprio lavoro (spesso è un artigiano: un idraulico, elettricista) mentre l'appaltatore è un medio o grande imprenditore che organizza l'insieme dei fattori produttivi sottoponendosi al rischio dell'attività di impresa;</p></li>
	<li><p><b>della vendita</b>, perché questa ha ad oggetto "un dare".</p></li>
</ul>

<p>Le <b>principali obbligazioni dell'appaltatore</b> sono:</p>

<ul>
	<li><p>presiedere personalmente all'esecuzione dell'opera; egli non può affidarla ad altri (in subappalto) se non è autorizzato dal committente;</p></li>
	<li><p>fornire i materiali necessari a compiere l'opera (salvo patto contratio);</p></li>
	<li><p>eseguire l'opera a regola d'arte secondo il progetto e le indicazioni del committente. Può tuttavia accadere che il progetto iniziale e il prezzo concordato subiscano delle variazioni nel cosrso dell'appalto;</p></li>
	<li><p>consentire al committente delle verifiche sia nel corso dei lavori, sia prima della consegna dell'opera ormai finita. Le operazioni di verifica vengono comunemente chiamate "collaudo" e sono spesso effettuate dal committente tramite un esperto di sua fiducia che ha assistito, nell'interesse dello stesso committente, all'intero svolgimento dei lavori (il direttore dei lavori);</p></li>
	<li><p>prestare garanzia per le difformità e i vizi dell'opera. Poiché la garanzia operi occorre però che il committente abbia denunciato le difformità e i vizi all'appaltatore entro sessanta giorni dalla scoperta. Il committente che faccia valere la garanzia ha diritto di chiedere che i vizi e le difformità siano eliminati a spese dell'appaltatore, oppure che il prezzo sia diminuito, fermo restando il risarcimento del danno. Se però i vizi e le difformità sono così gravi da rendere l'opera inadatta allo scopo, egli potrà chiedere la risoluzione del contratto;</p></li>
	<li><p>prestare garanzia per la rovina o i difetti quando l'applato riguardi beni immobili. L'appaltatore risponde se l'immobile rovina (cioè crolla) in tutto o in parte per difetti di costruzione, entro dieci anni dalla ultimazione, oppure se presenta comunque pericolo di crollo o altri gravi difetti. Perché la garanzia possa operare, occorre che il committente denunci all'appaltatore la rovina o il vizio entro il termine perentorio (cioè a pena di decadenza) di un anno dalla scoperta.</p></li>
</ul>

<p>La principale obbligazione del committente è quella, una volta collaudata e accettata l'opera, di pagare il prezzo pattuito. Il prezzo può essere determinato per l'opera nel suo complesso, per es. 300.000€ per la ristrutturazione di una casa (corrispettivo "a corpo" o "a forfait"), oppure stabilendo un tanto per metro cubo, per metro quadro, per km ecc. (corrispettivo "a misura"). <br> Di norma, il saldo del corrispettivo viene effettuato dopo il collaudo finale (che è il presupposto del diritto dell'appaltatore al compenso), ma rate di prezzo vengono corrisposte dal committente, a titolo di acconto, "a stato avanzamento lavori (SAL)", cioè a mano a mano che le opere vengono realizzate. In tal modo l'appaltatore è messo in grado fi finanziare, con gli acconti ricevuti, l'ulteriore prosecuzione dei lavori.</p>

<p>Il contratto di appalto si scioglie per:</p>

<ul>
	<li><p>recesso unilaterale del committente;</p></li>
	<li><p>impossibilità di esecuzione dell'opera;</p></li>
	<li><p>perimetro (distruzione) o deterioramento della cosa;</p></li>
	<li><p>morte dell'appaltatore, sempre che, in quest'ultimo caso, la considerazione della persona dell'appaltatore sia stata il motivo determinante del contratto. Si pensi al delicato restauro della facciata affrescata di una palazzina in stile liberty che soltanto il titolare ddi una certa impresa è in grado di eseguire a regola d'arte.</p>

<p>Il contratto qui descritto riguarda l'appalto di diritto privato. Grande importanza pratica, anche per i suoi riflessi sull'efficienza dei servizi pubblici e sull'economia generale, ha tuttavia l'<a href="../amm/appalti.html">appalto pubblico</a>.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
