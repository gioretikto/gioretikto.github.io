<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La novazione"/>
	<title>La novazione</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La novazione</h1>

<p>La <b>novazione</b> (artt. 1230-1235 c.c.) determina l'estinzione dell'obbligazione per volontà delle parti, che si accordano al fine di costituire una nuova obbligazione, diversa da quella originaria per l’oggetto o per il titolo (<a href="cc.html#1230">art. 1230</a>): la <b>novita dell’oggetto o del titolo</b> è il <i>requisito oggettivo</i> della novazione. La differenza riguarda l’oggetto se ad es. X concorda con Y cui deve una somma di denaro, che al posto di questa gli consegnera, alla scadenza, un certo quantitativo di merci. Riguarda invece il titolo se ad es. X, creditore verso Y di 50.000 euro per prestazioni professionali, accetta di riceverli tra un anno, maggiorati dell’interesse del 6%, considerando che nel frattempo Y li abbia in prestito da lui: a questo punto fra X e Y non c’é più un credito nato da prestazioni professionali, bensi un credito nato a titolo di mutuo. E chiara l’analogia con la dazione in pagamento, ma é chiara anche la differenza: la dazione in pagamento non fa nascere nessuna nuova obbligazione; se attuata, si limita ad estinguere l’originaria (e unica) obbligazione.<br> La nuova obbligazione è il vantaggio che il creditore riceve in cambio di quella estinta. Ma la nuova obbligazione è un’<i>obbligazione diversa</i> da quella estinta: pud essere regolata da norme diverse (ad es. quelle sul mutuo anziché quelle sul contratto d’opera professionale); e, se le parti non si sono espressamente accordate in senso contrario, le garanzie che eventualmente assistevano il credito originario si estinguono con esso, e non si trasferiscono al nuovo credito (art. 1232). <br> Tutto questo fa si che la novazione possa essere rischiosa per il creditore: di qui il <i>requisito soggettivo</i> della novazione — detto <b>animus novandi</b> —, concepito in modo molto rigoroso a tutela del creditore: «la <i>volonta di estinguere l'obbligazione precedente</i> deve risultare in modo <i>non equvoco</i>» (art. 1230, c. 2); un semplice atto quale il rilascio o la rinnovazione di un documento non basta a produrre novazione (art. 1231). <br> D'altra parte, la nuova obbligazione è pur sempre collegata con l’obbligazione precedente: nasce proprio per sostituire quest’ultima. La legge ne tiene conto, a tutela del debitore: se l'<i>obbligazione originaria</i> risulta <i>inesistente</i>, la novazione è senza effetto, e non sorge nessuna nuova obbligazione; e se l’obbligazione originaria deriva da un <i>titolo annullabile</i>, la novazione è valida solo a patto che il debitore abbia assunto il nuovo debito pur conoscendo il difetto del titolo originario (art. 1234).<br> Quella di cui si è parlato fin qui è la <b>novazione oggettiva</b>, il cui effetto è estinguere l’obbligazione. Da essa si distingue la <b>novazione soggettiva</b>, in cui l'elemento di novità riguarda la persona del debitore, perché «<i>un nuovo debitore è sostituito a quello originario, che viene liberat</i>o» (art. 1235). La novazione soggettiva può derivare dalla delegazione, dall’espromissione e dall’accollo. Essa produce un effetto diverso rispetto alla novazione oggettiva: <i>non estingue l'obbligazione</i>, ma la lascia vivere, semplicemente modificandone il soggetto passivo.</p>

<section aria-label="End">
<a href="estinzione_altre_cause.html">«Le diverse ipotesi di estinzione dell’obbligazione per causa diversa dall'adempimento</a>
<a href="index.html">Index</a>
<a href="remissione.html">La remissione»</a>
</section>

</article>

</body>
</html>

