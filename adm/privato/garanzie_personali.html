<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Le garanzie personali"/>
	<title>Le garanzie personali</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Le garanzie personali</h1>

<p>Si definisce <b>personale</b> la garanzia prestata da un soggetto che offre il proprio patrimonio a tutela di un credito altri, aggiungendolo alla garanzia patrimoniale costituita dai beni presenti e futuri del debitore. Il creditore garantito può così contare su di un ulteriore patrimonio, quello del terzo garante, sul quale rivalersi in ipotesi di inadempimento. <br> Il codice civile vigente disciplina la sola <b>garanzia personale accessoria</b>, quella cioè che segue le vicende dell'obbligazione principale garantita, estinguendosi al venir meno di questa, come per esempio la fideiussione, che costituisce il prototipo della garanzia personale, mentre nulla prevede rispetto alla garanzia cd. <a href="contratto_autonomo_garanzia.html">autonoma</a>, di matrice germanica, che separa le sorti dell'obbligazione garantita da quelle dell'obbligazione del garante, il quale deve pagare "a prima richiesta", senza poter opporre tutte le eccezioni proponibili dal debitore principale. <br> Il ruolo delle garanzie personali nell'economia del merca riveste un'importanza fondamentale, se lo si considera la complessità delle operazioni economiche alla cui realizazione esse sono funzionali. <br> La varietà dei modelli negoziali impedisce di concepire una disciplina unitaria delle garanzie personali, imponendo di individuare caso per caso il regime giuridico applicabile. Il codice ciile disciplina fra i contratti la <b>fideiussione</b> e il <a href="mandato_credito.html">mandato di credito</a>, mentre l'<b>avallo</b> è previsto e regolato dalla legge cambiaria. Si esamineranno brevemente anche garanzie atipiche come la <b>leggere di gradimento</b> (o di <i>patronage</i>) e il <b>contratto autonomio di garanzia</b>.</p>

<section aria-label="End">
<a href="ipoteca.html">&#171;L'ipoteca</a>
<a href="index.html">Index</a>
<a href="fideiussione.html">fideiussione&#187;</a>
</section>

</article>

</body>
</html>
