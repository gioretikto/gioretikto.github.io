<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il danno">
	<title>Il danno</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il danno</h1>

<p>Quando, applicando le regole appena illustrate, risulta che il debitore è responsabile dell’inadempimento, sorge a suo carico l’obbligo di risarcire il danno al creditore.
<br> Il danno è la <i>dimzinuzione di valore che il patrimonio del danneggiato subisce per effetto dell’inadempimento</i>. Può venire in gioco sia la diminuzione di valore attuale sia anche la diminuzione di valore potenziale, e in relazione a questa distinzione la norma (art. 1223) individua due componenti del danno:</p>

<ul>
	<li><p>il <b>danno emergente</b>, cioè «<i>la perdita</i> subita dal creditore» (ad es., il valore intrinseco delle merci andate distrutte per responsabilità del vettore impegnato a trasportarle);</p></li>
	<li><p>il <b>lucro cessante</b>, cioè «il <i>mancato guadagno</i>» (ad es., i profitti che il creditore avrebbe ottenuto se, arrivate le merci integre a destinazione, avesse potuto rivenderle in una situazione di mercato particolarmente favorevole, profitti sfumati per l'inadempimento del vettore).</p>

	<p><b>Es</b>. Un imprenditore compra un macchinario industriale, essenziale per poter sviluppare il ciclo produttivo, che altrimenti si fermerebbe. Accade, però, che il venditore ritardi la consegna del macchinario e, invece di consegnarlo il 1° dicembre lo consegna quindi gg dopo. Per circa due settimane l'imprenditore non ha potuto consguire il normale profitto derivante dalla sua attività: si tratta di un mancato guadagno, di cui l'acquirente potrà chiedere conto al venditore.</p>
</li>
</ul>

<p>Il danno considerato fin qui è il danno patrimoniale, consistente in una perdita di valori economici, secondo la corrente accezione del termine «patrimoniale». Può esserci però anche un danno <b>non patrimoniale</b>, consistente nella <i>lesione di un valore o interesse non economico</i>: e infatti, come sappiamo, la prestazione che forma oggetto dell’obbligazione deve sì essere patrimoniale, ma può servire a soddisfare anche un interesse non patrimoniale del creditore (<a href="cc.html#1174">art. 1174</a>). Il danno non patrimoniale viene in rilievo soprattutto nel campo della responsabilità extracontrattuale: ce ne occuperemo più diffusamente in quella sede (43.3).</p>

<h2>La riparazione del danno: risarcimento per equivalente e riparazione in forma specifica</h2>

<p>Fin qui abbiamo sempre parlato di «risarcimento» del danno, che consiste nell’attribuire al danneggiato ura somma di denaro che equivale al danno, cioè al valore distrutto. Si chiama perciò <b>risarcimento per equivalente</b>, ed è la forma più diffusa e importante di riparazione del danno. C'è però un altro modo di riparare il danno: la riparazione in forma specifica, che consiste nel ripristinare, a favore del danneggiato, proprio quello specifico interesse che l'inadempimento ba leso. Ad es., se non è adempiuto l’obbligo di consegnare una cosa, il creditore può ottenere che il debitore sia condannato (e costretto con i meccanismi dell’esecuzione forzata) non semplicemente a pagare la somma che corrisponde al valore della cosa non data, ma a fargli avere proprio quella cosa; se è violato un obbligo di non fare (ad es., non costruire in un certo luogo), la riparazione a favore del creditore può consistere (anche) nella distruzione di ciò che è stato illecitamente fatto. <br> La riparazione in forma specifica è di applicazione più rara, anche perché spesso risulta impossibile: non sarebbe praticabile, ad es., per le prestazioni di fare infungibili; né per quelle di dare una cosa che sia andata distrutta o sia stata trasferita a terzi; né per quelle di non fare, quando ciò che è stato illecitamente fatto non può più essere cancellato.</p>

<h2>Il danno risarcibile</h2>

<p>Nel risarcimento per equivalente, sorge il problema della <i>quantificazione</i> del danno risarcibile, cioè della determinazione della somma di denaro che vi corrisponde. Lo si risolve attraverso una serie di criteri, offerti dalle norme. <br> Il criterio base opera in senso estensivo, perché afferma che va risarcito <i>tutto il danno sofferto dal creditore</i>, sia come danno emergente sia come lucro cessante (art. 1223). Gli altri criteri operano invece in senso restrittivo, perché possono portare a una limitazione del danno risarcibile:</p>

<ul>
	<li><p>per il criterio della <b>causalità</b>, il danno va risarcito nella sola misura in cui sia «<i>conseguenza immediata e diretta</i> dell’inadempimento» (art. 1223). Ad es.:
se il taxi impegnato a trasportare uno da Genova a Milano per un appuntamento d’affari resta in panne per cattiva manutenzione, e così fa mancare l’appuntamento al creditore, questi può chiedere il risarcimento del danno derivante dalla perdita dell'appuntamento; ma se, mentre dall’area di servizio autostradale telefona a un collaboratore per farsi venire a prendere, viene derubato della borsa da uno scippatore, non può pretendere dal taxista il risarcimento anche di questo danno, perché fra il guasto del taxi e lo scippo non c’è nesso di causalità. Ritorneremo sul tema a proposito della responsabilità extracontrattuale (43.5);</p></li>
	<li><p>per il criterio della <b>prevedibilità</b>, normalmente va risarcito solo <i>il danno che poteva essere previsto nel momento in cui è nata l'obbligazione</i>; del danno
imprevedibile il debitore risponde solo in caso di <i>inadempimento doloso</i> (art. 1225). Chi è obbligato a custodire un’auto, e per distrazione lascia che venga rubata, risponde per il valore dell'auto; non risponde per l’ingentissimo valore di un quadro che il proprietario aveva lasciato nel bagagliaio, senza avvertire il custode;</p></li>
	<li><p>il criterio del <b>concorso di colpa del creditore danneggiato</b> si applica quando alla produzione del danno contribuisce, insieme al comportamento del debitore, anche il fatto colposo dello stesso creditore che lo subisce: in tal caso, «il risarcimento è diminuito secondo la gravità della colpa e l’entità delle conseguenze che ne sono derivate» (art. 1227, c. 1). Ad es.: il tetto della casa costruita dall’appaltatore lascia infiltrare acqua sia perché l’appaltatore ha usato materiali scadenti, sia anche perché il progetto, fatto fare dal committente e da lui imposto all’appaltatore, conteneva gravi errori d'impostazione;</p></li>
	<li><p>per il criterio della evitabilità del danno, «il risarcimento non è dovuto per i danni che il creditore avrebbe potuto evitare usando l’ordinaria diligenza» (art. 1227, c. 2). Ades.: se la cattiva esecuzione del tetto causa infiltrazioni che rovinano soffitti e tappezzerie dell’appartamento, di questo danno l’appaltatore risponde; non risponde del deterioramento subito dai quadri, che il proprietario ha negligentemente lasciato esposti all'umidità;</p></li>
	<li><p>c’è infine il criterio della <b>valutazione equitativa</b>: un criterio residuale e di chiusura, nel senso che si applica nei casi in cui risulta accertato che un danno esiste, ma <i>il creditore non riesce a provarlo «nel suo preciso ammontare</i>». Il danno viene allora «liquidato dal giudice con valutazione equitativa» (art. 1226), cioè con una stima approssimativa e di buon senso, che tenga il più possibile conto di tutti gli elementi del caso concreto.</p></li>
</ul>

<p>Il presupposto implicito delle norme sul risarcimento è che questo copra tutto il danno, ma solo il danno, effettivamente subito dal creditore, e non più di questo. Sfuggono a questo criterio i c.d. <i>danni punitivi</i>: e cioè un <i>risarcimento superiore al danno effettivo</i>, imposto al danneggiante o come <i>sanzione</i> di una condotta particolarmente riprovevole, o come <i>deterrente</i> rispetto a comportamenti di forte disvalore sociale. In America sono accettati e praticati. Da noi si discute della loro compatibilità col sistema italiano, che l'opinione prevalente nega.</p></li>
</ul>

<h2 id="pec">Il risarcimento nelle obbligazioni pecuniarie</h2>

<p>Particolare importanza pratica ha il problema della determinazione del danno da ritardo nel pagamento di obbligazioni pecuniarie. <br> Sappiamo che il creditore ha automaticamente diritto agli <a href="mora_debitore.html">interessi moratori</a>. Ma il danno da lui effettivamente subito può essere superiore (e normalmente lo è, quando il tasso di svalutazione della moneta è superiore al tasso di interesse legale): la legge consente al creditore di ottenere il risarcimento del <b>maggior danno</b>, se prova di averlo subito (art. 1224, c. 2).</p>

<p>Sui presupposti per accordare il risarcimento del maggior danno, e sul modo di calcolarlo, gli interpreti hanno lungamente discusso, e sono state prospettate di tempo in tempo soluzioni diverse. Oggi la giurisprudenza applica queste regole:</p>

<ul>
	<li><p>il <i>creditore ha automaticamente</i> diritto a una rivalutazione della somma non pagata, in misura pari alla differenza fra il tasso di rendimento dei titoli di
Stato e il tasso di interesse legale;</p></li>

	<li><p>questo automatismo può però subire correzioni, in doppio senso:</p>

		<ul>
			<li><p>in <i>diminuzione</i>, e quindi nell’interesse del debitore, se questi prova che il creditore ha effettivamente subito un <i>danno minore</i>;</p></li>
			<li><p>in <i>aumento</i>, e quindi nell'interesse del <i>creditore</i>, se questi <i>prova</i> di avere subito in concreto un <i>danno maggiore</i> (ad es. dimostrando che la mancata disponibilità della somma lo ha costretto a chiedere un finanziamento bancario, che gli è costato tassi più alti).</p></li>
		</ul>
	</li>
</ul>

<h2 id="clausola">La clausola penale</h2>

<p>L’applicazione dei criteri legali di determinazione del danno risarcibile può essere difficile e incerta, e causa di ulteriori controversie. Le parti possono evitarle stipulando una clausola penale: che è l'<i>accordo fra debitore e creditore, con cui si determina convenzionalmente, in anticipo, quale somma di denaro, o quale altra prestazione risarcitoria, sarà dovuta dal debitore al creditore in caso di inadempimento</i>.<br> La clausola penale ha la funzione di semplificare i rapporti fra debitore e creditore: e questa semplificazione può giocare sia a vantaggio sia a svantaggio del debitore, per effetto di una serie di regole che nel loro complesso si equilibrano:</p>

<ul>
	<li><p>a vantaggio del creditore, scatta la regola per cui, verificatosi l’inadempimento, quanto previsto nella clausola è senz'altro dovuto, «indipendentemente dalla prova del danno»: e quindi anche se il creditore in concreto ha subito un danno minore o addirittura nessun danno (art. 1382, c. 2);</p></li>
	<li><p>a vantaggio del debitore, scatta la regola per cui il risarcimento dovuto si limita a quanto previsto nella clausola, anche se di fatto il danno è maggiore (art. 1382, c. 1); la regola è però derogabile, sicché il creditore può ottenere il risarcimento anche del danno non coperto dalla penale, se la risarcibilità del danno ulteriore è stata pattuita Éra le parti.</p></li>
</ul>

<p>Altre due regole tendono a evitare che la penale determini un arricchimento esagerato del creditore e un onere sproporzionato e vessatorio per il debitore:</p>

<ul>
	<li><p>la regola del divieto di cumulo stabilisce che il creditore non può chiedere insieme la prestazione non eseguita e la penale per la sua inesecuzione; ma se la penale riguarda esclusivamente il ritardo, può cumularsi al risarcimento per l’inesecuzione definitiva (<a href="cc.html#1383">art. 1383 c.c</a>);</p></li>
</ul>

<li><p>infine, il debitore può chiedere al giudice di <i>ridurre secondo equità</i> l'ammontare della penale, in due ipotesi:<p>

	<ul>
		<li><p>quando la prestazione è stata eseguita in parte (<i>inadempimento parziale</i>);</p></li>
		<li><p>quando la penale risulta di <i>ammontare «manifestamente eccessivo»</i> (in tal caso, secondo un orientamento il giudice potrebbe ridurlo d’ufficio, anche senza richiesta del debitore interessato). Il criterio della riduzione è: commisurare la penale all’effettivo interesse che il creditore poteva avere all'adempimento, nel momento in cui è nata l'obbligazione (art. 1384).</p></li>
	</ul>

<h2>Clausole di esonero e di limitazione della responsabilità</h2>

<p>Anche questi accordi semplificano la determinazione del risarcimento: con essi debitore e creditore stabiliscono che i danni subiti dal secondo per l’eventuale inadempimento del primo row saranno risarciti, o lo saranno solo entro un tetto massimo, preventivamente definito. <br> Si tratta di una semplificazione molto pericolosa per il creditore, a cui le clausole sottraggono la garanzia del risarcimento, lasciando il suo interesse in balia della buona o cattiva volontà del debitore. Le clausole, infatti, possono avere l’effetto di attenuare l'impegno e la diligenza del debitore, reso meno scrupoloso dalla sicurezza che un suo eventuale inadempimento non avrà conseguenze a suo carico, o avrà conseguenze limitate. Per questo la legge le guarda con sospetto, e le ammette solo entro limiti stretti (art. 1229):</p>

<ul>
	<li><p>sono <i>valide</i> solo le clausole che limitano o escludono la responsabilità derivante da colpa ordinaria, cioè dal mancato rispetto della normale diligenza;</p></li>
	<li><p>invece sono <b>vietate</b> (e dichiarate <i>nulle</i>) le clausole che:</p>

	<ul>
		<li><p>escludono o limitano la responsabilità derivante da dolo o colpa grave;</p></li>
		<li><p>escludono o limitano la responsabilità collegata alla violazione di obblighi posti da norme di ordine pubblico (ad es., le regole antinfortunistiche imposte agli imprenditori per tutelare la salute e la sicurezza dei lavoratori).</p></li>
	</ul>
	</li>
</ul>

<p>Per alcune obbligazioni la disciplina è ancora più rigorosa, perché le clausole non sono ammesse neppure entro i limiti della colpa ordinaria. Ciò accade quando la prestazione mette in gioco valori fondamentali come la vita o l’integrità fisica del creditore, al quale perciò si vuole garantire il massimo impegno di diligenza del debitore: per questo sono nulle tutte le clausole che comunque «<i>limitano la responsabilità del vettore per i sinistri che colpiscano il viaggiatore</i>» (<a href="cc.html#1681">art. 1681, c. 2</a>).<br> Inoltre, la legge considera con particolare sospetto e rigore le clausole di esonero o limitazione della responsabilità che siano contenute in contratti standard, o nei contratti dei consumatori (60.5-6).</p>

<section aria-label="End">
<a href="onere_prova.html">«L'onere della prova</a>
<a href="index.html">Index</a>
<a href="danno.html">Il danno»</a>
</section>

</article>

</body>
</html>
