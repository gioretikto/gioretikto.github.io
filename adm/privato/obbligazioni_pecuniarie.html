<!DOCTYPE html>
<html lang="it">
<head>
	<meta http-equiv="content-type" content="text/html; charset=UTF-8">
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Obbligazioni pecuniarie">
	<title>Obbligazioni pecuniarie</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Obbligazioni pecuniarie</h1>

<p>Il c.c. riserva una particolare disciplina per le <b>obbligazioni pecuniarie</b>, ossia le obbligazioni che hanno per oggetto una somma di denaro (artt. 1277-1284 c.c.). <br> Il <b>denaro</b> (bene mobile) può essere definito, in prima approssimazione, come un bene economico intermediario negli scambi, quale valore di misura e mezzo di pagamento. <br> Tradizionalmente si insegna che le obbligazioni pecuniarie costituiscono <b>obbligazioni di dare</b>, avente ad oggetto <b>cose generiche</b>. Va considerato, peraltro, il fenomeno della "smaterializzazione" del denaro, in relazione al diffondersi di sempre nuove forme di pagamento e di trasferimento dello stesso: è possibile, così, discutere di "moneta bancaria" o "moneta elettronica".</p>

<h2>L'estinzione delle Obbligazioni pecuniarie attraverso altri mezzi di pagamento</h2>

<p>La giurisprudenza ammette che le obbligazioni pecuniarie possano essere estinte oltre che con la consegna di pezzi monetari, anche non <b>altri mezzi di pagamento</b>, come gli assegni bancari o circolari, idonei a garantire al creditore lo stesso effetto del pagamento avvfenuto in contanti. Altri mezzi di pagamento diffusi sono costituiti da carte di credito, bonifici bancari, trasferimenti elettronici di fondi. Si ricordi, inoltre, che il creditore può <b>rifiutare</b> il pagamento attraverso assegno circolare o assegno bancario (o altro mezzo di pagamento) soltanto se vi è un <b>giustificato motivo</b> (che dovrà essere allegato e, ove sia necessario, anche provato). <br> Il legislatore, al fine di combattere alcuni fenomeni dilaganti (il cd. <b>riciclaggio</b> del <b>denaro sporco</b> o il <b>finanziamento</b> del <b>terrorismo</b>) ha previsto alcuni limiti alla possibilità di utilizzare il denaro in contante. <br> In particolare, è vietato il trasferimento di denaro contante (o di libretti di depositov bancari o postali al portatore in € o in valuta estera) effettuato a qualsiasi titolo tra soggetti diversi, quando il valore del trasferimento è complessivamente pari o superiore a 3.000€.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="nominalistico.html">Principio nominalistico»</a>
</section>

</article>

</body>
</html>