<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La clausola penale. La caparra confirmatoria">
	<title>La clausola penale. La caparra confirmatoria</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La clausola penale. La caparra confirmatoria</h1>

<p>Con la <b>clausola penale</b> (<a href="cc.html#1382">art. 1382 c.c</a>) le parti pattuiscono <i>preventivamente</i> la somma (detta perale) che un contraente dovrà corrispondere all’altro a titolo di risarcimento del danno in caso di inadempimento o di ritardo nell'adempimento di una determinata obbligazione. <br> La penale è dovuta <i>indipendentemente dalla prova del danno</i> (art. 1382, comma 2).
Perciò un contraente ha interesse a stabilire una penale in quei casi in cui potrebbe avere difficoltà a provare con precisione l’esistenza e l’entità del danno subito per effetto dell’inadempimento o del ritardato adempimento dell’altro contraente, oppure quando una penale elevata può servire a dissuadere il debitore dal non adempiere o dal non adempiere esattamente. Il creditore non può domandare insieme l’adempimento della prestazione principale e la penale, a meno che quest’ultima sia stata pattuita per il solo ritardo (art. 1383). La penale non è ovviamente dovuta se l’inadempimento o il ritardo dipendono da cause <i>non imputabili</i> al debitore.<br> La clausola penale, essendo una liquidazione concordata del danno, <i>limita</i> il risarcimento alla somma in essa stabilita (art. 1382, comma 1). Può tuttavia essere pattuita
nella clausola la risarcibilità del danno <i>ulteriore</i>, cioè di quella parte di danno non coperta dalla penale, ma allora il creditore deve dare la prova dell’effettivo danno subito, secondo la regola generale. <br> 
Il debitore può ottenere dal giudice una riduzione della penale se questa appare manifestamente eccessiva in rapporto all’interesse del creditore all'adempimento, o se è stata parzialmente adempiuta la prestazione principale (art. 1384). <br> La <b>caparra confirmatoria</b> (<a href="cc.html#1385">art. 1385 c.c.</a>) consiste in una somma di danaro (o in una quantità di altre cose fungibili) che al momento della conclusione di un contratto una parte consegna all’altra <i>espressamente</i> a titolo di caparra (e non come semplice acconto sul prezzo). <br> Si tratta di una clausola accessoria, che ha la funzione di rafforzare il vincolo contrattuale e di costituire un deterrente all’inadempimento. Per questa funzione essa non va confusa con la caparra penitenziale.<br> Se la parte che ha <i>dato</i> la caparra si rende inadempiente, l’altra può recedere dal contratto e trattenere la caparra come risarcimento del danno. Se invece è inadempiente la parte che ha <i>ricevuto</i> la caparra, l’altra può recedere ed esigere il doppio (cioè la restituzione della caparra data e in aggiunta una uguale somma), sempre a titolo di risarcimento del danno. <br> Il contraente che non è inadempiente conserva la facoltà di rinunciare alla caparra e di agire in giudizio per chiedere l'adempimento o la risoluzione del contratto, oltre al risarcimento del danno anche in misura maggiore della caparra. In questo caso, peraltro, il risarcimento del danno è regolato dai principi generali: il contraente che agisce per l'adempimento o la risoluzione ha l’onere di dimo strare l’entità del danno. <br> In caso di adempimento la caparra deve essere restituita oppure imputata alla prestazione da eseguire.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
