<!DOCTYPE html>
<html>
<head>
  <meta charset="utf-8">
  <meta name="viewport" content="width=device-width, initial-scale=1.0">
  <meta name="description" content="Federico I di Svevia, il Barbarossa"/>
  <title>Federico I di Svevia, il Barbarossa</title>
  <link rel="stylesheet" type="text/css" href="../style.css" media="screen">
</head>

<body>

<nav>
  <ul>
    <li><a class="navbar" href="../index.html">Home</a></li>
    <li><a class="navbar" href="index.html">Index</a></li>
  </ul>
</nav>

<div class="content">

<h1>Federico I di Svevia, il Barbarossa</h1>

<p>La lunga lotta per le investiture con il papato aveva indebolito l’impero e rafforzato i feudatari tedeschi.Per trent’anni la Germana fu sconvolta dalla rivalità tra due grandi famiglie feudali: gli <i>Hohenstaufen</i>, duchi di Svevia, e i Welfen, duchi di Baviera. I primi sostenevano la supremazia dell’impero sul papato, e dal nome del castello di Wibeling (latinizzato in “guaibelinga”), di cui erano signori, furono detti <b>ghibellini</b>. I secondi invece erano favorevoli a una maggiore collaborazione tra impero e papato, e dal nome del capo della famiglia, il duca Guelfo, furono detti <b>guelfi</b>. Le due potenti famiglie riuscirono a trovare un accordo solo nel 1152, quando fu eletto re di Germania <b>Federico I di Svevia</b> (1152-1190). Il giovane sovrano apparteneva alla famiglia ghibellina degli Hohenstaufen, ma era figlio di una principessa guelfa. Federico I aveva tre obiettivi principali:</p>

<ul>
	<li><p>intendeva farsi incoronare imperatore a Roma, riaffermando con forza la propria <b>autorità sul papa</b>;</p></li>
	<li><p>voleva imporre la <b>supremazia imperiale sulle città dell’Italia centrosettentrionale</b>;</p></li>
	<li><p>aspirava a estendere la propria influenza anche <b>sul nuovo regno dei Normanni nel Sud della penisola</b>.</p></li>
</ul>

<p>Il primo obiettivo fu il più facile da raggiungere: Federico I, soprannominato “Barbarossa” dagli Italiani per il colore della sua barba, discese nella penisola nel 1154. Giunto a Roma, trovò che la città si era ribellata al pontefice. Dopo aver aiutato il papa a consolidare il potere sulla città, Federico I fu solennemente incoronato <b>re d’Italia e imperatore</b>.</p>

<h2>Il Barbarossa contro i comuni italiani</h2>

<p>Dopo il successo ottenuto a Roma, il Barbarossa volle affermare la sua autorità anche sui comuni italiani. Pretese perciò che gli fossero riconosciute le <b>regàlie</b>, cioè i diritti che gli spettavano in quanto sovrano. Ad esempio la nomina dei consoli nelle città, il controllo delle grandi vie di comunicazione e vari tipi di tasse che ormai da tempo venivano incassate dai comuni. Solo pochi comuni, che vennero chiamati <b>ghibellini</b>, accettarono le decisioni dell’imperatore; tutti gli altri, detti <b>guelfi</b>, si opposero e cercarono l’appoggio del papa. Nel 1162 <b>Milano</b>, che si era posta a capo dei comuni guelfi, fu rasa al suolo dalle truppe di Federico e dei comuni ghibellini. La spietata durezza dell’imperatore provocò la decisa reazione delle città guelfe, che nel 1167, con il sostegno del papa <b>Alessandro III</b>, fondarono la <b>Lega lombarda</b>, un’alleanza di trentasei città.</p>

<p>Milano fu ricostruita e venne fondata nella pianura padana una città fortificata, chiamata Alessandria in onore del papa. La controffensiva dei comuni della Lega lombarda ebbe successo. Nel 1176, Federico fu duramente sconfitto nella <b>battaglia di Legnano</b>. Con la pace di Costanza, nel 1183, l’imperatore fu costretto a riconoscere l’autonomia dei comuni italiani. Benché battuto, il Barbarossa non rinunciò
 al suo terzo obiettivo. Grazie al matrimonio del figlio <i>Enrico</i> con <i>Costanza d’Altavilla</i>, erede del regno normanno di Sicilia, Federico <b>estese la propria influenza all’Italia meridionale</b>. Non riuscì però a sfruttare il successo ottenuto, perché poco dopo, mentre guidava la terza crociata (1187-90), morì annegato attraversando un fiume dell’Anatolia.</p>
   
<table class="noborder">

<tr><th colspan="3">Federico I scende in Italia</th></tr>

<tr><td colspan="3">I comuni si dividono</td></tr>

<tr><td><b>GHIBELLINI</b><br> a favore delle decisioni imperiali</td> <td>L’imperatore vince: <b>distruzione di Milano</b> (1162)<br>↓</td> <td><b>GUELFI</b> contro le decisioni imperiali</td></tr>

<tr><td></td> <td>Nasce la LEGA LOMBARDA<br>alleanza di città guelfe<br>appoggiate dal papa<br>↓</td> <td></td> </tr>

<tr><td></td> <td>L'imperatore è sconfitto a <b>legnano</b> (1176)<br>↓</td> <td></td> </tr>

<tr><td></td> <td>Pace di costanza (1183)</td> <td></td> </tr>

</table>

<section aria-label="End">
<a href="federicoII.html">&#171; Federico II</a>
<a href="index.html">Index</a>
<a href="federicoII.html">Federico II &#187;</a>
</section>

</div>

</body>
</html>
