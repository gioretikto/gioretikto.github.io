<!DOCTYPE html>
<html>
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Diocleziano"/>
    <title>Diocleziano</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.php">Home</a></li>
        <li><a class="navbar" href="../documentation.html">Documentation</a></li>
    </ul>
</nav>
            
<div class="content">

<h1>Diocleziano</h1>

<p>Quasi tutto il III secolo è attraversato da una profonda crisi dovuta a instabilità politica (oltre 20 imperatori tra il 235 e il 284, quasi tutti assassinati), continue ribellioni dell’esercito, una terribile epidemia di peste, un pesante calo della produzione agricola, un progressivo aumento delle 
tasse. Il tutto aggravato dalle incursioni sempre più insistenti dei popoli germanici. Per tutto il I e II secolo l’economia dell’Impero funziona grazie alla conquista di nuovi territori. Quando le nuove conquiste si fanno impossibili, il costo dell’esercito diventa pesantissimo e si devono aumentare le 
tasse. Solo con <b>Diocleziano</b> (imperatore dal 285 al 305), l’Impero romano riprende un po’ di fiato.</p>

<div class="def">
<p><b>Crisi</b> - Il termine deriva dal greco krísis, “separazione, decisione, giudizio”: indica un periodo più o meno lungo, caratterizzato da difficoltà e instabilità, seguite da profondi mutamenti. Si tratta di una categoria storiografica che aiuta a capire i momenti di spaccatura con il passato e la transizione verso nuove forme politiche, economiche, religiose. In ogni caso gli storici di oggi, quando parlano di crisi, tendono a sottolineare i processi di fermento, di mutamento e di rinascita connessi con i momenti di crisi vera e propria, per evidenziare una continuità tra fasi di ristagno e recessione e fasi più positive di ripresa economica, sociale, politica che caratterizzano la storia.</p>
</div>

<h2>La tetrarchia</h2>

<p>Proprio per risolvere i molteplici problemi, Diocleziano ricorre al sistema della tetrarchia (un termine greco che significa “governo di quattro”). Suddivide il territorio imperiale in quattro parti, a capo delle quali ci sono due Augusti e due Cesari. In questo modo, ci sono quattro imperatori 
(anche se Diocleziano conserva sempre il primato), che possono intervenire più velocemente per difendere i conÁni e occuparsi in modo più diretto delle questioni amministrative. Ognuna delle parti ha una o più capitali ed è divisa in tre diocesi. Questa la suddivisione. Diocleziano è Augusto d’Oriente
: governa l’Egitto, la Penisola Anatolica e le province orientali. Massimiano è Augusto d’Occidente: governa sull’Italia e sull’Africa settentrionale.
Galerio è Cesare d’Oriente: a lui tocca l’area balcanica. Costanzo Cloro è Cesare d’Occidente: amministra Spagna, Gallia e Britannia. Il sistema funziona e l’Impero sembra superare la crisi. Tuttavia, pochi anni dopo l’abdicazione di Diocleziano e Massimiano (305), riesplodono tutti i problemi.</p>

<section>
<a href="comparative_sup.html">&#171; The comparative of superiority</a></p>
<a href="index.html">Index</a>
<a href="superlative.html">The Superlative &#187;</a>
</section>

</div>

</body>
</html>
