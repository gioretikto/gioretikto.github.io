<!DOCTYPE html>
<html lang="it">
<head>
 <meta charset="utf-8">
 <meta name="viewport" content="width=device-width, initial-scale=1.0">
 <meta name="description" content="La Seconda guerra d’indipendenza"/>
 <title>La Seconda guerra d’indipendenza</title>
 <link rel="stylesheet" type="text/css" href="../style.css" media="screen">
</head>

<body>

<nav>
 <ul>
 <li><a class="navbar" href="../index.html">Home</a></li>
 <li><a class="navbar" href="index.html">Index</a></li>
 </ul>
</nav>
 
<div class="content">

<h1>La Seconda guerra d’indipendenza</h1>

<p>Nel 1852 il nuovo re di Sardegna, Vittorio Emanuele II, nomina presidente del Consiglio e ministro delle finanze Camillo Benso conte di <b>Cavour</b>, un liberale moderato. Cavour inizia a <b>modernizzare</b> il piccolo regno facendo costruire ferrovie, industrie e attrezzando il porto di Genova. Inoltre ha il progetto di ampliare il territorio del regno di Sardegna. Per realizzare questo progetto, Cavour sa di doversi scontrare con l’Austria, che occupa il Lombardo-Veneto, e per questo cerca di avere alleati potenti come Francia e Inghilterra.</p>

<p>Nel 1858 Cavour incontra a <b>Plombières</b> Napoleone III e firma un accordo segreto di alleanza. Secondo l’accordo, la Francia si impegna a entrare in guerra a fianco del regno di Sardegna se l’Austria l’attaccherà. In caso di vittoria, al regno di Sardegna andrà il Nord Italia, mentre la città di Nizza e la regione della Savoia diventeranno francesi. Di fronte allo schieramento dell’<b>esercito piemontese</b> lungo la linea di confine con il Lombardo-Veneto, l’Austria dà un <b>ultimatum</b> al regno di Sardegna: se non ritirerà l’esercito, scoppierà la guerra. Al rifiuto di Vittorio Emanuele II, gli austriaci entrano con l’esercito in Piemonte. Secondo quanto previsto dai patti di Plombières, Napoleone III dichiara guerra all’Austria. La guerra è fin da subito positiva per i franco-piemontesi, anche grazie all’appoggio dei “Cacciatori delle Alpi”, un esercito di volontari guidato dal patriota Giuseppe Garibaldi. In breve tempo, con sanguinose battaglie a Magenta, Solferino e San Martino, gli Austriaci vennero ricacciati dalla Lombardia. Nel frattempo in Italia centrale scoppiano insurrezioni che costringono i governanti alla fuga. Napoleone III, preoccupato della sempre maggiore influenza piemontese, decide di firmare un armistizio con l’Austria a Villafranca, nel luglio 1859. In seguito a questo armistizio, la Lombardia passa al regno di Sardegna, mentre il Veneto rimane all’Austria.

<p>I ducati di <b>Parma e Modena</b>, la <b>Romagna</b> e la <b>Toscana</b> si erano contemporaneamente liberati dai propri governanti: nel 1860 una serie di plebisciti sancì la loro annessione al Regno di Sardegna. In compenso, alla Francia di Napoleone III vennero cedute la Savoia e la città di Nizza.</p>

<h2>La spedizione dei mille e l’unità d’italia</h2>

<p>Nel marzo del 1860 l’Italia è divisa in quattro parti: il <b>regno di Sardegna</b> (che comprende anche Lombardia, Emilia, Ro-magna e Toscana), <b>lo Stato della Chiesa</b>, il <b>regno delle Due Sicilie</b> e il <b>Veneto</b>, che è rimastosotto il controllo austriaco. Nell’aprile del 1860 scoppiano rivolte nella Sicilia dei <b>Borboni</b>. Giuseppe Garibaldi, spinto dai patrioti siciliani, vuole organizzare una spedizione militare per liberare l’Italia del Sud. Cavour è contrario a tale progetto perché ha paura che Garibaldi voglia trasformare l’Italia meridionale in una repubblica e attacchi lo Stato della Chiesa, protetto dai francesi.

<p>Garibaldi, nonostante la sua fede repubblicana, accettò di collaborare con Cavour pur di raggiungere l’obiettivo dell’unificazione dell’Italia. Il Piemonte non avrebbe potuto dichiarare direttamente guerra ai Borboni del Regno delle Due Sicilie senza che quest’azione venisse letta, sul piano internazionale, come un’aggressione ingiustificata. Fu allora concepita la spedizione dei Mille (1860):
 Nonostante tutto, Garibaldi realizza il suo progetto: il 6 maggio 1860 un migliaio circa di volontari garibaldini (detti, appunto, “I Mille”) parte da <b>Quarto</b>, vicino a Genova, e sbarca a <b>Marsala</b> in Sicilia. In poche settimane i soldati garibaldini, grazie anche all’appoggio della popolazione locale, liberano la Sicilia dal controllo dei Borboni. Garibaldi passa poi in <b>Calabria</b> e giunge nel settembre del 1860 a <b>Napoli</b>, accolto come un salvatore. L’intenzione di Garibaldi di proseguire la sua avanzata verso Roma provocò l’intervento di Napoleone III, che minacciò di dichiarare guerra ai Savoia qualora il generale avesse attentato all’integrità territoriale dello Stato Pontificio. Vittorio Emanuele, quindi, scese col suo esercito verso sud per fermare Garibaldi. Non passò per il Lazio ma attraverso l’Abruzzo e le Marche che, insieme all’Umbria, chiesero subito l’annessione.</p>
 
<p>Il 26 ottobre 1860 Garibaldi e Vittorio Emanuele II, alla guida dei rispettivi eserciti, si incontrano a <b>Teano</b> (Caserta). Garibaldi in quella occasione riconosce <b>Vittorio Emanuele II</b> come “<b>re d’Italia</b>” e gli affida tutti i territori liberati. Il <b>17 marzo 1861</b> nasce ufficialmente il <b>regno d’Italia</b>, con capitale <b>Torino</b>.</p>

<h2>Presa di Roma e Roma capitale (1870-71) </h2>

<p>La conquista dei territori dello Stato Pontificio fu conseguenza del conflitto franco-prussiano del 1870. La Francia fu sconfitta e non poté, quindi, andare in aiuto del papa quando l’esercito 
italiano marciò contro Roma (breccia di porta Pia - 20 settembre 1870). Il 3 febbraio 1871 Roma diventò la capitale del nuovo stato italiano.</p>

<p>Subito dopo l’unità d’Italia (1861), furono estese al nuovo Stato molte delle leggi in vigore nel Regno di Sardegna negli anni precedenti. Anche la legge elettorale, che regola il diritto di 
voto, restò inizialmente quella promulgata dal re Carlo Alberto di Sardegna nel 1848, lo <a href="statuto_albertino.html">statuto albertino</a>.</p>

<h4>La legge Coppino</h4>

<p>Con la Sinistra storica al governo, nel 1882, fu approvata una nuova legge elettorale che modificava sostanzialmente il concetto di ‘suffragio ristretto’ e invertiva i principi secondo i quali si aveva il diritto di voto. Al censo(comunque abbassato a 19,80 lire) erano preferite le capacità: per eleggere i deputati della nazione era pertanto più importante essere istruiti che ricchi. La legge 593/1882 mirava a estendere il suffragio sfruttando gli effetti positivi di una legge sull’<b>istruzione elementare obbligatoria</b>, varata poco prima dal Parlamento. La legge, nota come <b>legge  Coppino</b>, dal nome del ministro che l’aveva proposta, prevedeva la frequenza delle prime due classi di scuola elementare per tutti i bambini che avessero compiuto i sei anni di età. Al termine delle due classi era prevista una prova per dimostrare l’acquisita capacità di leggere e scrivere. Il superamento di questo esame dava diritto, una volta raggiunta la maggiore età, a essere iscritti nelle liste elettorali, consentiva cioè di esercitare il diritto di voto indipendentemente dal censo. <br>L’<b>Art. 100</b> della legge elettorale del 1882 prevedeva inoltre che, fino a quando non si fossero sentiti gli effetti della legge Coppino su quella elettorale (cosa in quel momento impossibile, poiché le due leggi erano state approvate a distanza molto ravvicinata), i cittadini in grado di dimostrare di “saper leggere e scrivere” pur senza alcun attestato scolastico, avrebbero ottenuto l’iscrizione nelle liste elettorali. Molti, pertanto, acquisirono il diritto di voto apponendo semplicemente una firma davanti a un pubblico ufficiale.</p>

<footer>
<p><b>Borboni</b>: dinastia al potere nel regno delle Due Sicilie. </p>
</footer>

<section aria-label="End">
<a href="comparative_sup.html">&#171; The comparative of superiority</a>
<a href="index.html">Index</a>
<a href="guerra_austro_prussiana.html">La guerra austro-prussiana &#187;</a>
</section>

</div>

</body>
</html>
