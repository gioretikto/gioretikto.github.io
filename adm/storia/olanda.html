<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Olanda"/>
    <title>Olanda</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>Olanda</h1>

<p>Nel 1588 le  sette  province  settentrionali  dei  <b>Paesi  Bassi</b>  (Olanda,  Zelanda,  Utrecht,  Frisia, Gheldria, Groninga, Overijssel) avevano ottenuto l’indipendenza formando la Repubblica delle Province Unite. Una di queste repubbliche era l’Olanda, che finì nell’uso comune con l’indicare l’intero Stato. Se già Filippo II (1556-1598) aveva dovuto rassegnarsi alla divisione di fatto dei Paesi Bassi e al distacco dalla Spagna delle Province Unite, fu Filippo III (1598-1621) che, con la tregua di Anversa (1609), ne riconobbe l’indipendenza, poi defi nitivamente sancita nel <b>1648</b> al termine della guerra dei Trent’anni. Presidente della Repubblica era lo <b>statolder</b> (luogotenente), ma sul piano amministrativo al vertice c’era un gran pensionario. La Repubblica olandese si presentava come un modello di Stato moderno diverso tanto da quelli monarchi-ci, quanto, per la maggiore mobilità sociale con una forte ascesa del ceto borghese, dalle repubbliche oligarchiche come Genova e Venezia. Il Paese aveva conosciuto tra la fine del Cinquecento e gli anni Sessanta del Seicento (il “<b>secolo d’oro</b>”) un grande sviluppo economico, culturale e artistico (H.V.R. Rembrandt, A. Van Dyck, J. Vermeer), anche per il clima di tolleranza religiosa e di libertà d’opinione che trovò nel fi losofo Baruch Spinoza il suo maggiore rappresentante. 

<p>L’Olanda, la più ricca e popolosa delle Province Unite (formalmente indipen­denti dalla Spagna al termine della guerra dei Trent’anni, ma di fatto già dal 1579), fu favorita anche dall’afflusso di numerosi imprenditori e mercanti <b>calvinisti</b> in fuga dai loro paesi, e in particolare dalle Fiandre del Sud, ancora sotto il dominio della cattolica Spagna. Grazie alla prosperità economica e al continuo apporto dell’immigrazione, la giovane repubblica rappresentò un’area in controtendenza rispetto al resto dell’Eu­ropa, colpita dal calo demografico: la sola Amsterdam, che all’inizio del Seicento contava una popolazione di 100.000 abitanti, sul finire del secolo ne vantava ben 180.000. </p>

<div class="def">
<p>La dottrina calvini­sta era sorta nel XVI secolo nell’ambito della Riforma protestante, in seguito alla predicazio-ne di Giovanni Calvino. Le aree europee dove il calvinismo si diffuse maggiormente furo-no la Svizzera (patria di Calvino), la Francia, l’Olanda, la Scozia e alcune zone della Germania. </p>
</div>

<h2>L’impero coloniale olandese</h2>

<p>Quella delle <b>Province Unite</b> era una repubblica di mercanti: suo obiettivo principale era perciò il profitto economico, e questo poteva essere perseguito non attraverso l’agricoltura, vista la scarsità di terre, ma attraverso il commercio e la navigazione. Fu così che nel corso del XVI secolo i por­ti olandesi divennero il punto di snodo del commercio del grano e del legname proveniente dal Baltico, sostituendosi alle città della <b>lega anseatica</b>. Inoltre il paese si trasformò in breve tempo in una potenza coloniale di primo piano: dopo avere creato un’unica Compagnia delle Indie Orientali, i commercianti olandesi entrarono in concorrenza con i Portoghe­si, giungendo addirittura, nella seconda metà del secolo, ad annientare comple­tamente l’impero commerciale creato da Lisbona nell’Oceano Indiano. <br>In seguito, con la creazione della <b>Compagnia delle Indie Occidentali</b>, gli interessi olandesi si estesero anche all’area del nord America, dove nel 1625 fu creata la colonia di <b>Nuova Amsterdam</b> (la futura New York). <br>Il primato olandese dimostrava la supe­riorità di un sistema statale nel quale il prestigio sociale e la possibilità di par­tecipare alla politica si fondavano sul successo negli affari e non sul possesso fondiario, come avveniva invece in tante altre nazioni europee.</p>

<p>Nel corso della seconda metà del XVII secolo, viceversa, gli olandesi persero gradualmente l’egemonia nei traffi ci marittimi internazionali a vantaggio dell’Inghilterra e il declino econo-mico proseguì poi nel Settecento.</p>

<div class="def">
<p>La <b>lega anseatica</b> (detta anche Hansa) era un’alleanza di città situate nell’area del Baltico, costituitasi nella metà del XII secolo, che mantenne per lungo tempo il monopolio dei commerci su gran parte dell’Europa set-tentrionale. </p>
</div>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
