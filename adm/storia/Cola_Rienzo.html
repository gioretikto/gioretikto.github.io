<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Lo Stato della chiesa">
	<title>Lo Stato della chiesa</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Lo Stato della chiesa</h1>

<h2>La Repubblica Romana</h2>

<p>In questa Roma immiserita e priva di un governo stabile il popolo trovò la forza per ribellarsi. L’esponente di primo piano della sommossa fu <b>Cola di Rienzo</b>, che il 20 maggio 1347 s’impadronì del governo della città con il titolo di «tribuno della libertà, della pace e della giustizia, liberatore della Sacra repubblica romana». In pochi mesi Cola ristabilì la situazione: ripristinò l’ordine pubblico, calmierò i prezzi, alleggerì le imposte, rese più equa la giustizia. <br> Cola era un personaggio di umili origini: suo padre era un oste e sua madre una lavandaia. Egli era tuttavia riuscito a migliorare la propria condizione lavorando da apprendista presso uno studio notarile; la sua vivace intelligenza e l’amore per la cultura lo portarono ad approfondire l’interesse per la storia di Roma, per la cultura classica, per i monumenti della città. Questa passione per le antiche glorie di Roma s’intrecciò strettamente con un suo grandioso sogno: Roma doveva tornare a essere la guida dell’Italia e raccogliere intorno a sé tutti gli italiani che aspiravano alla libertà.</p>

<p>Alla fine del 1342, inviato ambasciatore ad Avignone per invitare il papa Clemente VI a far ritorno a Roma, ne ottenne il favore, se non il ritorno, e la carica di notaio della Camera Capitolina. Dopo il rientro a Roma nell'estate del 1344, resosi sempre più popolare e guadagnatosi anche il favore del vescovo di Orvieto, Raimondo, vicario papale in spiritualibus, fu eletto il 20 maggio 1347 tribuno e liberatore dello stato romano. Obbligò allora i potenti baroni a sottomettersi, e cercò di legare a sé i comuni e i signori italiani, specialmente quelli umbri e toscani. Con fastosa cerimonia il 1º ag. 1347 assunse i titoli di <i>candidatus Spiritus Sancti miles, Nicolaus severus et clemens, liberator urbis, zelator Italiae, amator orbis et tribunus augustus</i>. Il fantastico suo reclamare per Roma la dignità di capitale del mondo, pur dichiarando di non voler attentare ai diritti della Chiesa, insospettì Clemente VI; l'ostilità del pontefice, la freddezza e la diffidenza di alcuni comuni italiani, la rivolta dei baroni, soprattutto colonnesi, scossero la posizione di C. che dovette fuggire. Rifugiatosi tra gli eremiti della Maiella, s'imbevve di profetismo escatologico, e con nuovi programmi imperiali si recò a Praga (luglio 1350), per esporli a Carlo IV. Arrestato come sospetto d'eresia dall'arcivescovo di quella città, fu tradotto ad Avignone, e quindi liberato per intercessione di Carlo IV, dell'arcivescovo stesso e del Petrarca, suo ammiratore (sett. 1353). Dal nuovo papa, Innocenzo VI, fu inviato allora in Italia, perché con la sua influenza appoggiasse il restauratore dello stato pontificio, Egidio Albornoz. Nominato senatore di Roma, entrò come trionfatore nella città il 1º agosto 1354. Ma errori da lui commessi, per un'esaltazione che parve follia, di nuovo gli alienarono la popolarità e cadde ucciso in un tumulto. La breve esperienza di C., per avere espresso suggestivamente il trapasso dai miti universalistici medievali di Impero e Chiesa verso ideali, più moderni, di un Impero che avesse nel populus romanus (inteso come nazione italiana) il suo centro, e di una Chiesa realizzatrice di valori più spirituali, è stata da taluni storici intesa più creatrice di storia di quanto in realtà non sia stata, anche per il fatto che si intrecciò con l'esperienza petrarchesca certo più determinante nella storia della cultura. 

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
