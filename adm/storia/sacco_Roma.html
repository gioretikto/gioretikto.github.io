<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il Sacco di Roma">
	<title>Il Sacco di Roma</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il Sacco di Roma</h1>

<p>Parallelamente alla questione protestante, Carlo V fu impegnato in una strenua e lunga lotta contro la Francia per l’egemonia in Europa. All’inizio del ’500, infatti, la Spagna e la Francia erano le due più grandi potenze del continente. Il teatro del confronto e dello scontro tra le due potenze fu l’Italia, che era sempre il paese più ricco, più popolato, più colto d’Europa. Qualsiasi regno con aspirazioni di primo piano doveva concretizzarle con una presenza politica significativa sul suolo italico: motivi economici, strategici e di prestigio facevano della penisola una preda ambita. <br>Per Carlo V aveva un’importanza strategica fondamentale il Ducato di Milano, il cui controllo avrebbe garantito un rapporto diretto tra i due nuclei principali del suo dominio, Spagna e Germania. Il Ducato controllava, infatti, i porti liguri – Genova in particolare – che mettevano in comunicazione la penisola iberica e la Pianura padana. Se per l’imperatore era vitale il controllo di questo corridoio strategico, per il re di Francia era vitale impedire che esso cadesse in mani spagnole: la Francia ne sarebbe uscita territorialmente soffocata.</p>

<h2>La Guerra in Italia</h2>

<p>Da questo scontro di interessi nacque la guerra. Una serie di insuccessi francesi culminò nella disfatta di Pavia del 1525, nella quale lo stesso Francesco I cadde prigioniero. L’imperatore insediò nel Ducato di Milano, come vassallo, Francesco II Sforza. La vittoria di Pavia fu dovuta non solo ai cospicui mezzi finanziari di cui disponeva l’imperatore (cominciava proprio allora ad affluire il fiume d’oro delle miniere americane), ma anche all’adozione, da parte dell’esercito spagnolo, di un nuovo modo di combattere. Carlo V impiegò, infatti, in misura massiccia, la fanteria, composta di fanti armati di archibugio e di fanti armati di picche. Gli archibugieri creavano ampi vuoti nelle schiere di cavalleria lanciate all’attacco e si ritiravano protetti da un quadrilatero di picchieri, che subentravano
nelle fasi decisive del combattimento: i cavalli andavano a infilzarsi nel muro delle loro picche, mentre i cavalieri nemici venivano disarcionati con gli uncini delle alabarde e finiti a colpi di spada. Terminato lo scontro, la formazione di moschettieri e picchieri si ricomponeva, pronta a fronteggiare un nuovo assalto.</p>

<h2>Il Trattati di Madrid</h2>

<p>Deportato in Spagna, lo sconfitto monarca francese fu costretto a firmare il <b>trattato di Madrid</b> (1526) con il quale, in cambio della libertà, s’impegnò a concedere a Carlo V Milano e la Borgogna – che ancora Carlo V, pur reclamandone il diritto, non possedeva. L’Europa assistette sorpresa e impaurita al trionfo di Carlo V: il «fantasma» dell’Impero era diventato realtà e quel sovrano sembrava davvero in grado di riunire il mondo cristiano sotto il suo dominio. Tuttavia, tornato in patria, Francesco I si comportò da spergiuro: disse che il trattato di Madrid gli era stato estorto e di non avere alcuna intenzione di rispettarlo. La Borgogna restò in mani francesi e lo scontro tra le due potenze proseguì con accanimento.</p>

<h2 id="Cognac">La Lega di Cognac</h2>

<p>Schiacciato dalla superiorità dell’avversario, Francesco I cercò di trarre a sé tutte le potenze che, per un motivo o per l’altro, avevano di che temere dall’eccessivo rafforzamento di Carlo V. Diede quindi vita, nel 1526, a un’alleanza antiasburgica, la <b>Lega di Cognac</b>, cui aderirono Firenze, Venezia, il Ducato di Milano (che cercava di sottrarsi al suo troppo invadente protettore), l’Inghilterra di Enrico VIII (in un primo momento alleata dell’imperatore ma ora intimorita dalla prospettiva di diventare la piccola appendice nordica di un impero gigantesco). Vi aderì anche il papato. Clemente VII (1523-34), della famiglia Medici, era stato in precedenza uno dei maggiori sostenitori di Carlo V, che si era impegnato a fondo nel difendere il cattolicesimo dagli attacchi di Martin Lutero. Nonostante ciò, i successi troppo rapidi dell’imperatore avevano ravvivato nel pontefice i timori di tutti i papi: un impero troppo potente nella penisola avrebbe soffocato i territori della Chiesa.</p>

<div class="def">
<h4 id="Gio">Giovanni dalle Bande Nere</h4>

<p>Condottiero (Forlì 1498 - Mantova 1526). Figlio di Giovanni de' Medici detto il Popolano e di <a href="Caterina_Sforza.html">Caterina Riario Sforza</a>, rimase orfano in giovanissima età. Educato in casa di Iacopo Salviati, ne sposò la figlia, da cui ebbe Cosimo, il futuro granduca. Capitano di ventura, organizzò le sue famose Bande che due volte, alla morte di Leone X e del loro capo, mutarono in nere le bianche insegne. A servizio ora del pontefice, ora dei Francesi, nella guerra della Lega di Cognac fronteggiò validamente a capo della fanteria italiana i lanzichenecchi imperiali, stringendoli tra il Po e le paludi di Mantova; ma fu ferito a morte da un colpo di falconetto del duca di Ferrara. Le ban</b>de guidate  da  Giovanni erano costituite da una cinquantina di cavalieri con armatura pesante, duecento cavalieri con armatura leggera e circa duemila fanti, dotati tutti di archibugi. Alla morte di Giovanni, le sue bande cambiarono le insegne da bianche a nere, insegno di lutto, come avevano già fattodopo la morte di papa Leone X: perquesto Giovanni è conosciuto come Giovanni dalle Bande Nere.</p>
</div>

<h2>Il Sacco di Roma</h2>

<p>La decisione del pontefice ebbe gravissime conseguenze. Nel 1527 una massa di 12.000 mercenari al servizio dell’imperatore, radunata nel Tirolo meridionale, scese in Italia. Esasperati per il mancato pagamento del soldo arretrato, i mercenari posero di loro iniziativa l’assedio a Roma e la occuparono. La maggior parte di queste schiere era composta da lanzichenecchi (dalle parole tedesche <i>Land</i> e <i>Knecht</i>, letteralmente «servo del paese») tedeschi, ben noti per la loro passionale fede luterana, l’odio accanito verso la Chiesa romana, la ferocia nel combattere. Per circa otto lunghissimi mesi il pontefice, asserragliato nell’imprendibile fortezza di Castel Sant’Angelo, assistette al saccheggio della città. Era dai tempi del famoso Sacco di Alarico del 410 d.C. che Roma non subiva un simile affronto.
Nei paesi dove la Riforma aveva trionfato, l’avvenimento fu invece interpretato come il segno tangibile della punizione divina abbattutasi sulla corrotta sede del papato.<br> Del Sacco di Roma approfittarono anche gli Stati italiani che pure avevano aderito alla Lega di Cognac: Venezia occupò alcuni territori pontifici; Genova passò apertamente dalla parte di Carlo V; gli Estensi occuparono Parma, Piacenza e Ferrara; i fiorentini cacciarono i Medici (che erano imparentati col papa) e proclamarono la <b>repubblica</b>.</p>

<h2>REAZIONI NELLA CORTE IMPERIALE</h2>

<p>Intanto nella sua lontana sede di Burgos, in Castiglia, l’imperatore temporeggiava: ufficialmente aveva condannato gli eccessi della soldatesca, ma  nel concreto non faceva nulla per indurre i mercenari a togliere l’assedio. Carlo V era un uomo devoto e sinceramente cattolico, ma non dimenticava l’affronto che il papa gli aveva fatto aderendo alla Lega di Cognac. A prendere tempo lo spingevano anche alcuni suoi con- siglieri che ritenevano opportuno sfruttare la drammatica circostanza dell’occupazione di Roma per imporre finalmente quell’ampia riforma della Cristianità che il pontefice tardava a intraprendere e per ridurre il papa alle sole funzioni spirituali. Non mancavano, infine, le difficoltà pratiche: per togliere l’assedio i lanzichenecchi reclamavano il pagamento del soldo arretrato mentre alla corte imperiale, impegnata fino in fondo in una politica di potenza, il denaro non abbondava mai. Il prolungarsi dell’assedio di Castel Sant’Angelo finì, paradossalmente, per giovare al pontefice. La situazione, infatti, divenne pesante per gli stessi assedianti: i viveri e i generi di prima necessità scarseggiavano, la carestia incombeva, la pestilenza faceva vittime sempre più numerose; le risse tra i lanzichenecchi e gli altri mercenari (soprattutto spagnoli e italiani) erano all’ordine del giorno. Intanto cresceva ovunque, tranne che nelle regioni luterane, la protesta per la sorte del pontefice e si riteneva imminente un’azione militare francese per liberarlo. Carlo V e il papa intensificarono le trattative, che si conclusero nel febbraio del 1528; dopo dieci mesi di occupazione l’assedio fu tolto (il papa aveva potuto abbandonare la città due mesi prima).</p>

<h2>IL TRATTATO DI BARCELLONA E LA PACE DI CAMBRAI</h2>

<p>Il trattato di Barcellona del 1529 perfezionò l’intesa: Carlo V s’impegnò a far restituire al papa tutte le terre che gli erano state sottratte e a ripristinare in Firenze il governo dei Medici – che vi rientrarono dopo un lungo assedio nel 1530 – e ottenne in cambio il riconoscimento dei suoi possessi d’Italia e l’incoronazione dalle mani del papa, che avrebbe consacrato definitivamente il suo ruolo e il suo prestigio. La penisola italiana entrava, così, in una fase politicamente opaca, caratterizzata dal pieno asservimento alla volontà della potenza spagnola e imperiale. Nella pace di Cambrai dello stesso anno – detta anche pace delle due dame perché vi ebbero un ruolo di rilievo Margherita d’Austria, zia di Carlo V, e Luisa di Savoia, madre di Francesco I – i due sovrani divisero le loro rispettive sfere d’influenza: l’imperatore rinunciava, non senza un profondo rancore, alle sue pretese sulla peratore rinunciava, non senza un profondo rancore, alle sue pretese sulla Borgogna, mentre il re di Francia gli riconosceva il possesso di Milano – il Ducato restò a Francesco Sforza, con la condizione che alla sua morte sarebbe stato annesso dagli spagnoli. Il trionfo di Carlo V fu sanzionato con l’incoronazione ricevuta a Bologna dalle mani del pontefice nel 1530, al cospetto dei rappresentanti di quasi tutti gli Stati italiani.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
