<!DOCTYPE html>
<html>
<head>
 <meta charset="utf-8">
 <meta name="viewport" content="width=device-width, initial-scale=1.0"> 
 <meta name="description" content="La politica romana nei confronti dei barbari"/>
 <title>La politica romana nei confronti dei barbari</title>
 <link rel="stylesheet" type="text/css" href="../style.css" media="screen">
</head>

<body>

<nav>
 <ul>
  <li><a class="navbar" href="../index.html">Home</a></li>
  <li><a class="navbar" href="index.html">Index</a></li>
 </ul>
</nav>
   
<div class="content">

<h1>La politica romana nei confronti dei barbari</h1>

<p>Posti di fronte alla crescente spinta espansionistica dei Germani, i Romani, dopo aver capito che non sarebbero riusciti a eliminare definitivamente la minaccia di una loro penetrazione all’interno dei confini imperiali, avevano adottato una politica altalenante, continuamente sospesa tra tentativi di fusione e lotte armate. Se il pericolo di soccombere alle loro invasioni di massa era sempre presente, i Romani però vedevano di buon occhio il fatto che queste rudi popolazioni, di eccellenti ma rozze doti militari, si insediassero nell’interno del territorio, poiché in tal modo si ripopolavano zone di scarsa densità demografica e si dava nuovo vigore all’esercito: nel III secolo, infatti, il fenomeno dell’arruolamento dei barbari nell’esercito romano raggiunse il culmine. La politica romana verso i Germani fu sempre esitante fra queste due tendenze, quella cioè di lottare contro di essi oppure 
quella di servirsene, lasciandoli insediare nell’impero: non fu quindi una politica energica e sistematica.</p>

<h2>L’assalto dei Goti, dei franchi e degli Alamanni</h2>

<p>Nella seconda metà del III secolo, mentre l’impero attraversava un lungo periodo di instabilità politica, venne gravemente peggiorando la situazione sulla frontiera danubiana a causa del crescente dinamismo dei Goti, che in più occasioni violarono il confine costringendo gli imperatori che si susseguivano ad affrontarli. L’imperatore <b>Decio</b> li combatté per tre anni, tra il 249 e il 251, prima di sconfiggerli in uno scontro nel quale però egli stesso rimase ucciso. Nel 253, sotto Valeriano, fu invece il limes (confine) germanico a rimanere travolto dalla spinta dei Franchi e degli Alamanni. Fermati dal suo successore Gallieno, furono poi tenuti a bada da Postumo, un generale che, dopo essersi ribellato a Roma, governava la Gallia come un territorio autonomo.</p>

<h2>Aureliano</h2>

<p>Particolarmente energica risultò l’azione di <b>Lucio Domizio Aureliano</b> (270-275), che vinse <a href="goti.html">Goti</a> e Vandali e fermò un’invasione di Alamanni, spintisi fino nell’Umbria con grande spavento della stessa Roma. Fu proprio in tale occasione che Aureliano, per proteggere la capitale da improvvisi assalti, la fortificò con nuove mura e ne allargò la cinta su un tracciato di quasi 19 chilometri. Il suo esempio venne poi seguito da numerose altre città.</p>

<h2>La politica aggressiva dei Sassanidi - L'impero sassanide</h2>

<p>Altrettanto difficile era la situazione sulle frontiere orientali. Nel 224 d.C., nel regno dei <b>Parti</b>, la dinastia ellenistica degli Arsàcidi era stata sostituita dalla dinastia <b>sassanide</b>, originaria della Perside, la regione culla della civiltà iranica. Per cancellare ogni ricordo del periodo ellenistico, i nuovi sovrani trasferirono la capitale da Babilonia a <b>Ctesifonte</b> (l’odierna Baghdad), sostituirono il partico e il greco con la lingua persianae appoggiarono la ripresa dell’antica religione mazdea perseguitando gli altri culti (cristiani, ebrei, induisti), fino ad allora rispettati. Imposero quindi una monarchia assoluta e centralizzata, che trovò il suo fondamento proprio nel mazdeismo: sulla base di esso il sovrano sassanide – come quello dell’antica Persia – era definito “re dei re”, cioè adorato come un dio, in quanto ritenuto prescelto all’alta carica dallo stesso Ahura Mazda. Il più ambizioso disegno della dinastia sassanide fu comunque quello di assicurarsi il totale dominio delle vie commerciali, che collegavano India e Cina con il Mare Mediterraneo: di qui la forte pressione esercitata sulle province romane dell’Asia Minore. Scoppiato nel 231, sotto <a href="severi.html">Alessandro Severo</a>, il conflitto si trascinò con alterne vicende per diversi decenni. Tra il 253 e il 260, con l’imperatore Valeriano, i Romani subirono una serie di rovesci: i Persiani arrivarono fino ad Antiochia in Siria e lo stesso Valeriano cadde prigioniero con tutto il suo stato maggiore: la sua sconfitta era ormai il simbolo più evidente di una crisi gravissima.</p>

<h2>Il mazdeismo</h2>

<p>Non appena si insediarono al potere, i Sassanidi imposero come religione di stato il mazdeismo, che rimase dominante in Persia (l’attuale Iran) prima dell’avvento dell’Islam. Nel 600 a.C. circa, un profeta di nome <b>Zoroastro</b> (in avestico Zarathustra) aveva profondamente riformato il mazdeismo – che da allora fu chiamato anche zoroastrismo –, trasformandolo in una religione tendenzialmente monoteistica: egli ridusse il pantheon iranico sotto il potere del dio supremo, Ahura Mazda (il “saggio signore”). Al di sotto di lui c’erano due spiriti gemelli, uno del bene e uno del male, in perpetua lotta fra loro: questo faceva dello zoroastrismo una religione dualistica, in cui Ahura Mazda è il creatore tanto del mondo spirituale quanto di quello materiale e presiede all’ordine del mondo e alla regolarità del suo corso. In opposizione ad Ahura Mazda e ai suoi ministri, le potenze del male sono guidate da Angramanins, lo “spirito cattivo”, accompagnato da una personificazione femminile del male, Druj, la “menzogna”. I principi cardine della fede mazdea sono contenuti nell’Avesta, il “testo fondamentale” che raccoglie composizioni religiose di epoca e contenuti differenti, che la tradizione attribuisce a Zoroastro stesso.</p>

<h3>L’intento etico e sociale dello zoroastrismo</h3>

<p>La riforma attuata da Zarathustra, oltre che contrapporsi al politeismo, ebbe una grande importanza nel delineare un nuovo tipo di società, fondata su concetti etici. Come gli dèi anche gli uomini erano divisi in due eserciti: quello del bene o della verità e quello del male o della menzogna. L’esercito del male era identificato come un popolo di nomadi predoni, che vivevano di incursioni e ruberie a danno dell’esercito del bene, rappresentato invece da pacifici abitanti sedentari che vivevano dei frutti della terra e del loro lavoro. Si trattava della schematizzazione a livello religioso di una situazione sociale tipica della Persia di quell’epoca: la lotta tra il popolo sedentario e i nomadi predoni. Alla riforma religiosa di Zarathustra si accompagnò quindi un intento sociale: quello di fissare in insediamenti stabili le tribù girovaghe, ispirando loro l’amore per la casa e per i campi e il rispetto di tutti gli animali utili all’economia domestica (specialmente la vacca) e, per converso, l’avversione nei confronti dei sacrifici animali.</p>

<section>
<a href="comparative_sup.html">&#171; The comparative of superiority</a></p>
<a href="index.html">Index</a>
<a href="diocleziano.html">Diocleziano &#187;</a>
</section>

</div>

</body>
</html>
