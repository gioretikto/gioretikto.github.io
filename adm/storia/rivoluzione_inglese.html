<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Rivoluzione puritana e dittatura di Oliver Cromwell">
	<title>Rivoluzione puritana e dittatura di Oliver Cromwell</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Rivoluzione puritana e dittatura di Oliver Cromwell</h1>

<p>Mentre in molti stati europei si verificava un notevole rafforzamento del potere regio, in Inghilterra, al contrario, dopo un duro scontro dalle implicazioni politiche, economiche e religiose, durato per tutto il secolo XVII, si sarebbe imposta un’altra forma di governo: la monarchia parlamentare. Il sistema politico britannico, secondo quanto stabilito dalla <i>Magna Charta</i> concessa nel XIII secolo, prevedeva che al sovrano si affiancasse,su convocazione regia, un parlamento composto da due camere, quella dei Lords equelladei Comuni, che rappresentavano rispettivamente la grande nobiltà e la borghesia cittadina. Esso aveva il potere di opporsi acerte decisioni della corona, soprattutto in materia fiscale. Alla morte di Elisabetta I, avvenuta nel 1603, era succeduto sul trono inglese, in mancanza di un erede diretto, il parente più prossimo della regina, <b>Giacomo Stuart</b> (1603-1625), figlio di Maria Stuarda e re di Scozia. Nonostante che avesse ripudiato le precedenti simpatie per il cattolicesimo, optando per un forte rafforzamento della Chiesa anglicana, egli mostrò disinteresse e disprezzo per il tradizionale equilibrio politico inglese, cercando di mettere fuori gioco il parlamento e di concentrare nella propria persona ogni potere. Inoltre perseguitò le minoranze religiose, come i cattolici e i calvinisti inglesi, i cosiddetti “puritani”, che si distinguevano per il loro rigorismo e predicavano la necessità di “purificare” la Chiesa anglicana, liberandola dalle strutture gerarchiche e dai legami con il potere politico. Suo figlio Carlo I (1625-1649), trascinato nei confliti sul continente ed impegnato contro la Scozia, di tradizione calvinista, aggravò gli attriti con il parlamento. <br>Quest’ultimo gli presentò inutilmente una <i>Petizione dei diritti</i> (1628), per ricordar glile proprie antiche prerogative, e continuò a negargli l’approvazione dei tributi necessari al proseguimento di guerre impopolari. Così a repentini scioglimenti dell’assemblea si susseguirono nuove ed inutili convocazioni: ogni parlamento rifiutava sistematicamente l’appoggio al re.</p>

<h2 id="Cromwell">La guerra civile e l’esecuzione del re</h2>

<p>Dopo un ennesimo rifiuto, nel 1642 il re ordinò l’arresto di alcuni esponenti parlamentari, provocando la rivolta dello stesso parlamento e l’inizio di una guerra civile. Dalla parte del sovrano si schierarono gli esponenti dell’alta aristocrazia e della Chiesa anglicana, mentre a difesa dei diritti del parlamento si collocarono i ceti borghesi e gran parte della piccola nobiltà di campagna, la <i>gentry</i>, di orientamento calvinista. I rivoltosi vennero soprannominati “teste rotonde” per l’uso di portare i capellicorti, contrariamente alla moda aristocratica.</p>

<p>Fra gli elementi rivoluzionari emerse un gentiluomo di campagna, rappresentante parlamentare di Cambridge alla camera dei Comuni edacceso puritano, <b>Oliver Cromwell</b> (1599-1658). Questi prima si distinse comandando un corpo di cavalleria corazzata disciplinato e fanatico, gli <i>Ironsides</i> (fianchi di ferro), poi riorganizzò con criteri di democraticità edi assoluta dedizione alla causa puritana l’intero esercito rivoluzionario, denominandolo <i>New Model Army</i> e conducendolo di vittoria in vittoria. Nel 1645 le milizie filomonarchiche furono definitivamente sconfitte ed il re non riuscì ad evitare la cattura. <br> Ma le forze rivoluzionarie, pur vittoriose, erano profondamente lacerate al loro interno fra correnti politiche e sette religiose, che si riproponevano dalla rivolta scopi differenti. Ai parlamentari moderati, favorevoli all’imposizione di una Chiesa di Stato, anche se di matrice calvinista, ed al compromesso con la monarchia, si opponevano gli “indipendenti” di Cromwell, che propugnavano l’instaurazione della repubblica e la libertà di culto. <br>Ma a poco a poco emersero dal coacervo settario dei “puritani” gruppi molto più radicali, come i <i>levellers</i> (livellatori) e i <i>diggers</i>(zappatori), che vagheggiavano l’uguaglianza sociale, rivendicando il suffragio universale ed una sorta di collettivizzazione delle proprietà. <br>Forte dell’appoggio dell’esercito, Cromwell epurò il parlamento della maggioranza moderata. Subito dopo il re venne processato per tradimento, condannato a morte e giustiziato (9 febbraio 1649). L’esecuzione di Carlo I – un avvenimento inusitato che suscitò orrore in tutta l’Europa dei principi – fu seguita dall’abolizione della camera dei Lords e dalla proclamazione della repubblica.</p>

<h2>La dittatura di Cromwell</h2>

<p>Fin dalle origini la repubblica inglese si configurò come una dittatura personale di Cromwell. Questi, soffocato il movimento dei <i>levellers</i> e quello dei <i>diggers</i>, represse spietatamente le rivolte filomonarchiche scoppiate in Irlanda e in Scozia. Favorì inoltre le esigenze dei proprietari terrieri esoprattutto le attività mercantili, attuando una politica economica protezionistica e un aggressivo espansionismo, sostenuti dalla costruzione di una grande flotta da guerra.</p>

<p>Con l’Atto di navigazione (1651) egli si oppose al monopolio commerciale olandese e riservò le importazioni esclusivamente alle navi inglesi ea quelle dei paesi da cui provenivano le merci. Con questa azione di forza provocò un conflitto (1652-1654) con la repubblica delle Province Unite, che, sconfitta, avrebbe ben presto ceduto all’Inghilterra la supremazia nei traffici internazionali.<br> Nei riguardi del parlamento, mutilato e ridotto alla sola camera dei Comuni, Cromwell, che nel 1653 aveva assunto il titolo di Lord Protettore di Inghilterra, Scozia ed Irlanda, agì da vero e proprio dittatore. Rimosse i membri a lui non graditi, lo sciolse quando non avallava le sue decisioni e ne delegò infine le funzioni a rappresentanti militari. Il ruolo del parlamento inglese risultò pertanto ancora più mortificato di quanto lo erastato al tempo degli Stuart. <br>La morte colse il dittatore puritano nel 1658 quando l’esercito era diventato il vero padrone della nazione.</p>

<h2>La “rivoluzione gloriosa”</h2>
<h3>La caduta di Cromwell e la restaurazione degli Stuart</h3>

<p>Il figlio di Oliver Cromwell, Richard, che aveva assunto la carica di Lord Protettore (1658-1659), non fu capace di gestire la complessa situazionepolitica ereditata dal padre. Il risorgere di istanze radicali spinse mercanti e proprietari a desiderare il ritorno degli Stuart, di cui si fece promotore il generale George Monk, ex realista, poi seguace di Cromwell, che, alla testa dell’esercito, occupò Londra ed impose sul trono <b>Carlo II</b> (1660-1685), figlio del re giustiziato. Il nuovo sovrano, nonostante la tradizione cattolica ed assolutista della sua dinastia, optò per una posizione religiosa e politica conciliante, permettendo la reintroduzione delle due camere parlamentari, quella dei Lords e quella dei Comuni, e la concessione di alcuni cambiamenti auspicati durante la rivoluzione, comela libertà di culto e di opinione religiosa. Sotto Carlo II, l’Inghilterra continuò la sua ascesa commerciale e marittima, sconfiggendo nella guerra del 1665-1667 l’Olanda, che fu costretta a rinunciare alla colonia americana di Nuova Amsterdam, l’odierna New York.</p>

<h3>L’emergere di nuovi contrasti</h3>

<p>A partire dal 1670, però, si riaccesero i contrasti fra il sovrano e il parlamento. Quest’ultimo disapprovava in particolare il riavvicinamento di Carlo II a Luigi XIV di Francia e l’adozione di provvedimenti in favore dei cattolici. Il re fu allora costretto ad emanare il <i>Test Act</i> (1673),inbasealquale venne imposta la professione di fede anglicana per accedere alle cariche pubbliche. <br>Nel corso del contrasto con il sovrano il parlamento votò l’<i>Habeas Corpus Act</i> (1679), una legge che sanciva il diritto di ogni imputato a conoscere le cause del suo arresto ed una serie di garanzie individuali contro glibarresti arbitrari. Tale legge costituirà uno dei pilastri fondamentali delmoderno diritto penale. <br> Motivo di tensione era anche la questione della successione al trono, perché Carlo II non aveva figli legittimi e suo erede era pertanto il fratello Giacomo, che si era convertito al cattolicesimo.</p>

<h3 id="whigs">La nascita delle correnti politiche dei whigs e dei tories</h3>

<p>I dissidi sui problemi religiosi e dinastici avevano determinato la formazione di due schieramenti politici contrapposti. I <i><b>whigs</b></i> (termine con il quale erano designati i patrioti presbiteriani scozzesi), che esprimevanogli interessi della più recente proprietà terriera e della borghesia mercantile, erano in gran parte puritani, difendevano l’autorità del parlamentoe sostenevano l’esclusione di Giacomo Stuart dalla successione. I <i><b>tories</b></i> (soprannome attribuito ai ribelli cattolici irlandesi), espressione soprattutto della vecchia aristocrazia e della piccola nobiltà di campagna, erano anglicani, sostenitori del potere regio e favorevoli alla successione di Giacomo. Da questo periodo in poi i nomi dei due schieramenti avrebbero indicato, il primo l’ala più democratica e radicale del parlamento, il secondo la parte più conservatrice e filomonarchica, fino a significare dueindirizzi politici nettamente contrapposti.</p>

<h3 id="GiacomoII">L’ascesa al trono di Guglielmo d’Orange</h3>

<p>In questo particolare frangente itories riuscirono ad imporsi sugli avversari, tanto che, alla morte di Carlo II, avvenuta nel 1685, <b>Giacomo II</b> (1685-1688), poté salire al trono senza soverchie difficoltà. Egli riprese quel tipo di politica improntato all’assolutismo ed alla vicinanza al cattolicesimo, che aveva condotto alla guerra civile ed all’esecuzione del padre. <br>Questo nuovo slittamento politico dello Stuart verso posizioni assolutiste ne avrebbe provocato la definitiva estromissione dalla corona. Quando nel 1688 Giacomo II ebbe un figlio maschio, che, secondo l’opinione generale, una volta salito al trono avrebbe consolidato la dinastia cattolica e l’assolutismo, buona parte del parlamento si dichiarò favorevole ad escluderlo dalla successione. Al suo posto optò per la figlia Maria, protestante, andata sposa allo <i>statolder</i> olandese <b>Guglielmo d’Orange</b>, nobile calvinista e strenuo oppositore dell’assolutismo francese. <br>Questi, chiamato dal parlamento inglese a difendere il protestantesimo e il diritto al trono della moglie, accettò e, sbarcato in Inghilterra con le sue truppe, arrivò a Londra quasi senza combattere. Si compiva così quella che è stata definita “gloriosa rivoluzione”, ma che in realtà fu unsemplice, ma importante, cambiamento dinastico, in base al quale Guglielmo d’Orange, con il nome di <b>Guglielmo III</b>, e Maria Stuart vennero innalzati a sovrani d’Inghilterra (1689-1702). <br>Un tale avvicendamento poneva fine a mezzo secolo di lotte, decretava la sconfitta dell’assolutismo e l’avvento in Inghilterra di una monarchia protestante di tipo parlamentare. Giacomo II, senza più appoggi politici, privo di un esercito permanente a lui fedele, dovette rifugiarsi in Francia, dove formò una propria corte, continuando a rivendicare il trono. Per la seconda volta un re inglese veniva destituito per iniziativa delsuo parlamento, dimostrando quanto poco valesse nel paese l’investitura divina, che altrove costituiva la base del potere monarchico.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
