<!DOCTYPE html>
<html lang="it">
<head>
 <meta charset="utf-8">
 <meta name="viewport" content="width=device-width, initial-scale=1.0"> 
 <meta name="description" content=">L’INDIPENDENZA DELLA GRECIA"/>
 <title>L’INDIPENDENZA DELLA GRECIA</title>
 <link rel="stylesheet" type="text/css" href="../style.css" media="screen">
</head>

<body>

<nav>
 <ul>
 <li><a class="navbar" href="../index.html">Home</a></li>
 <li><a class="navbar" href="index.html">Index</a></li>
 </ul>
</nav>
  
<div class="content">

<h1>L’INDIPENDENZA DELLA GRECIA</h1>

<p>L’insurrezione dei greci contro il dominio turco, cominciata nel 1821 e protrattasi per quasi un decennio, fu l’unica tra le rivoluzioni degli anni ’20 a concludersi con un sostanziale successo. <br> Fu anche la sola che, pur essendo nata dall’iniziativa delle società segrete, finì con l’assumere il carattere di una guerra di popolo, nazionale e religiosa ancor prima che politica. Ma il successo della lotta per l’indipendenza greca si dovette anche e soprattutto a fattori di carattere internazionale. L’Impero turco era uno Stato non europeo (o solo in parte europeo), non cristiano e non rientrava nell’area di intervento della Santa alleanza. Se alcune potenze, soprattutto l’Austria e la Gran Bretagna, lo consideravano ancora un prezioso elemento di equilibrio, altre, come la Russia e la Francia, erano attratte dalle possibilità di espansione che il suo indebolimento avrebbe aperto nell’area mediterranea Il patriota Miropulos porta la bandiera dell’insurrezione e nei Balcani.</p>


<h2>IL DOMINIO OTTOMANO NEI BALCANI</h2>

<p>In realtà l’antico impero ottomano faticava sempre più a tenere uniti i suoi vastissimi possedimenti. I paesi islamici del Nord Africa, soprattutto l’Egitto, agivano di fatto come Stati autonomi, mantenendo un legame di dipendenza poco più che simbolica dal sultano. Sempre più problematico per il governo turco era poi il controllo dei popoli balcanici (greci, serbi, macedoni, albanesi, bulgari, romeni): qui mancava anche il legame religioso, dal momento che la maggior parte della popolazione era formata da cristiani ortodossi. Nei confronti di questi ultimi l’Impero aveva sempre praticato una politica tollerante sul piano religioso (non vi erano mai stati tentativi di assimilazione forzata), ma discriminatoria su quello politico e sociale. In tutta la penisola balcanica i cristiani si trovavano nella condizione di popolo soggetto: non potendo accedere alla proprietà terriera, detenuta a titolo feudale da signori turchi, erano nella grande maggioranza servi della gleba, contadini poveri, pastori nomadi dediti non di rado al brigantaggio, ma formavano anche, coi loro strati superiori, la maggioranza del ceto mercantile e una parte importante della burocrazia imperiale.</p>

<h2>La rivolta</h2>

<p>Nel 1815 già i serbi erano riusciti a cacciare i turchi e a conquistarsi un’ampia autonomia.</p>

<p>L'ideologia dietro alla guerra d’Indipendenza proviene dai greci della diaspora, in particolare dalle colonie mercantili in Francia, Italia, Austria e Russia che avevano assorbito le nuove idee europee su nazionalismo e rivoluzione. Attorno al 1814, questa miscellanea di greci formò una società segreta, chiamata Filiki Eteria (Società degli amici). I concetti filosofici alla base non erano però compresi dai contadini, che avevano come unico obiettivo
della loro sollevazione lo sterminio degli avversari religiosi. Quando la guerra esplose nella primavera del 1821, quasi tutta la popolazione musulmana di Grecia, fattori, mercanti e ufficiali, fu massacrata in poche settimane da bande vaganti di contadini greci armati di spade, fucili, falci e mazze. Spesso erano guidati da sacerdoti ortodossi: alcuni dei primi vessilli dei rivoluzionari riportavano una croce sopra la testa recisa di un turco.</p>

<h2>LA SOLIDARIETÀ INTERNAZIONALE</h2>

<p>Pur combattendo per l’indipendenza dai turchi, gli interessi dei greci erano molto diversi: i proprietari terrieri miravano a conservare e a rafforzare i propri privilegi tradizionali, mentre i contadini vedevano la lotta in funzione della ridistribuzione delle terre; i greci occidentalizzati lottavano invece per un moderno Stato nazionale. Alla fine del 1823 l'indipendenza sembrava ormai acquisita. Due volte il sultano aveva inviato le proprie truppe in Grecia e due volte era stato sconfitto. I leader della guerriglia, e in particolare Theodoros Kolokotronis dal Peloponneso, avevano ottenuto subito vittorie militari significative, e a loro si unirono più di un migliaio di europei filoellenici, dei quali circa la metà erano tedeschi. Il più famoso fu il poeta inglese Byron.</p>

<p>La situazione si rovesciò però nel 1825, quando il Peloponneso fu invaso dalle armate egiziane fedeli al sultano. Fino ad allora la lotta greca non aveva avuto il supporto della Chiesa ortodossa russa, né di potenze occidentali quali Francia e Inghilterra, devastate dalle guerre napoleoniche e piene di timori verso uno Stato potenzialmente anarchico. Tuttavia, nel 1824 la morte di Lord Byron di febbre, avvenuta durante l’addestramento delle forze
greche a Mesolòngi, galvanizzò l'opinione pubblica europea. Quando nel 1826 Mesolòngi ricadde in mani ottomane, Inghilterra, Francia e Russia giunsero a un accordo sull’autonomia da conquistare per alcune regioni della Grecia. Fu inviata una flotta a fare pressione sull’armata del sultano d’Egitto, che saccheggiava e massacrava la popolazione del Peloponneso. Gli eventi si susseguirono e nel 1827 una battaglia navale nella baia di Navarino causò la distruzione quasi totale della flotta turco-egiziana. La primavera seguente la Russia stessa dichiarò guerra ai turchi e il sultano Maometto II fu costretto ad accettare l'autonomia della Grecia.</p>

<h2>LA PACE DI ADRIANOPOLI E LA QUESTIONE D’ORIENTE</h2>

<p>Fu proprio l’intervento delle potenze europee – che nel luglio ’27 distrussero a Navarino una flotta turco-egiziana – a imporre all’Impero ottomano la firma della <b>pace di Adrianopoli</b> (1829). In una serie di conferenze tenutesi fra il 1830 e il 1832, l’indipendenza della Grecia fu ratificata dalle potenze occidentali e nel 1832 furono tracciati i confini. Solo 800.000 dei 6 milioni di greci che vivevano nell'impero ottomano erano residenti nei territori assegnati, in gran parte i più poveri della Grecia classica e bizantina: l’Attica, il Peloponneso, le isole dell’Argo-Saronico, le Sporadi e le Cicladi. La ricca cintura agricola della Tessaglia, l’Epiro a ovest e la Macedonia a nord rimanevano in mani ottomane, come il Dodecaneso e Creta. Intanto, le isole loniche erano state poste sotto un protettorato britannico. Al nuovo Stato – che nasceva con una estensione molto limitata rispetto agli attuali confini del paese e all’area anche allora abitata da popolazioni greche – le grandi potenze imposero un regime monarchico-assolutista. La soluzione della questione greca rappresentò tuttavia un precedente di grande importanza per le lotte di indipendenza nazionale dell’800 e un colpo durissimo per l’equilibrio conservatore europeo, in particolare per la Santa alleanza, che sulla crisi greco-turca si era irrimediabilmente spaccata. Per l’Impero ottomano – ulteriormente indebolito, nell’estate del 1830, dall’occupazione di Algeri da parte della Francia, che iniziava così la sua penetrazione coloniale in Nord Africa – la sconfitta fu la conferma di una lunga crisi, in atto ormai da oltre un secolo e destinata a protrarsi per altri cent'anni. Da questa crisi, e dalle velleità espansionistiche che essa suscitatva fra le potenze europee, si sarebbe alimentata quella <b>questione d'Oriente</b> che avrebbe avuto una parte di grande rilievo nella storia della politica internazionale fino alla prima guerra mondiale.</p>

<img src="img/congressovienna.gif" alt="congresso vienna confini europei"/>

<h2>Lo Stato emergente: 1832-1939</h2>

<p>La Grecia moderna nacque come una repubblica, con la prima capitale sull’isola di Égina. Il primo presidente, loannis Kapodistrias, nativo di Corfù, concentrò i suoi sforzi nella costruzione di un’autorità centrale. Per questo fu ucciso, e fu quasi inevitabile che le grandi potenze occidentali (Inghilterra, Francia e Germania) si facessero avanti. Queste istituirono una monarchia, concedendo un aiuto limitato e ponendo sul trono un principe bavarese, Ottone di Baviera. Nel 1834, anche la Grecia aveva la propria Chiesa ortodossa controllata dallo Stato, indipendente dal Patriarcato di Costantinopoli; contemporaneamente, due terzi dei monasteri e dei conventi vennero chiusi. Nonostante la concessione di una costituzione nel 1844, re Ottone fu un sovrano dispotico e insensibile: chiamò dei tedeschi a occupare cariche ufficiali e ignorò le proteste dei contadini che chiedevano la ridistribuzione dei vecchi terreni. Quando nel 1862 fu costretto ad abbandonare il paese per una rivolta popolare, gli europei misero sul trono un nuovo principe danese, Giorgio I (1863-1913), che chiese all’Inghilterra di cedere le isole lonie alla Grecia. Sotto il suo regno, vennero costruite le prime ferrovie e le prime strade, furono estesi i confini e furono avviate riforme agrarie nel Peloponneso.</p>

<h2>La Grande Idea e le guerre espansionistiche</h2>

<p>La politica estera greca era sostenuta dalla Megali Idéa (la Grande Idea) di liberare le popolazioni greche che vivevano fuori dai confini del paese e di annettere i vecchi territori di Bisanzio al nuovo regno. La ribellione popolare era continuamente fomentata, e il dominio ottomano fu sottoposto a dure pressioni in tutti i Balcani.</p>
 
<p>Nel 1881 scoppiarono rivolte tra i greci di Creta, Tessaglia ed Epiro, sostenute dalla guerriglia. L'Inghilterra costrinse l'impero ottomano a cedere la Tessaglia e Arta, ma fallì il tentativo con Creta. Quando i cretesi istituirono un governo indipendente nel 1897, dichiarando una énosis (unione) con la Grecia, gli ottomani risposero invadendo la terraferma, e in pochi giorni raggiunsero Atene. Le potenze europee vennero in soccorso attaccando le forze turche e ponendo Creta sotto un protettorato internazionale. Solo nel 1913 l’isola fu annessa alla Grecia.</p>

<p>Proprio da Creta arrivò il più eminente statista della Grecia moderna: Eleftherios Venizelos. Avendo condotto una campagna civile per la liberazione della sua isola, fu eletto primo ministro nel 1910. Due anni più tardi organizzò un’alleanza tra le potenze balcaniche perché combattessero le due guerre balcaniche (1912-13), che videro i turchi cacciati dall’Europa, mentre la concorrenza bulgara si risolse nella durissima campagna durata quarant’anni per vincere il cuore e le menti della popolazione macedone. Con l'ampliamento dei confini ora comprendenti l’Egeo nordorientale, la Tessaglia settentrionale, l’Epiro centrale e alcune regioni della Macedonia (ma non il Dodecaneso, annesso dall’Italia nel 1912), la Meggli Idéa stava per essere attuata.</p>
 
<section>
<a href="comparative_sup.html">&#171; The comparative of superiority</a></p>
<a href="index.html">Index</a>
<a href="teodorico.html">Odoacre e Teodorico &#187;</a>
</section>

</div>

</body>
</html>
