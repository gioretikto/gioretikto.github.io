<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Campagna di Gallipoli"/>
	<title>Campagna di Gallipoli</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Campagna di Gallipoli</h1>

<p>Con una larghezza minima inferiore a 1500 m, lo Stretto di Canakkale (Canakkale Bogazi), meglio noto come Stretto dei Dardanelli o Ellesponto, è da sempre per i viaggiatori — e per gli eserciti — la via più agevole tra l’Europa e l'Asia Minore. <br> Nel 481 a.C. il re di Persia Serse I lo oltrepassò servendosi di un ponte di barche, così come fece Alessandro Magno un secolo e mezzo dopo. Lo stretto, che in epoca bizantina costituiva la prima linea di difesa di Costantinopoli, nel 1402 passò sotto il controllo del sultano Beyazit I (r. 1390-1402), consentendo ai suoi eserciti di conquistare i Balcani.
Nell’ambito del grandioso progetto per la presa di Costantinopoli (1453), Mehmet I il Conquistatore lo fortificò erigendo otto distinte fortezze. Dopo la sconfitta dei bizantini, lo stretto rimase fortificato, indicando alle potenze straniere che questo passaggio marino di importanza strategica era saldamente sotto il controllo ottomano.</p>

<p>Allo scoppio della prima guerra mondiale gli Ottomani rimasero neutrali, ma nell’ottobre 1914 si unirono agli imperi centrali e chiusero lo Stretto dei Dardanelli, bloccando la principale via di approvvigionamento degli Alleati tra Gran Bretagna, Francia e Russia. A seguito di ciò, il primo lord dell’Ammiragliato (ministro della marina militare dal 1911) britannico Winston Churchill stabilì che era di vitale importanza per gli Alleati prendere il controllo sia dello stretto sia del Bosforo, il che significava conquistare Istanbul. I suoi partner alleati ne convennero e nel marzo 1915 la potente flotta militare franco-britannica tentò di aprirsi un varco nei Dardanelli. Ma il 18 marzo fu sconfitta in quella che i turchi commemorano come la Canakkale Deniz Zaferi, la Vittoria Navale di Canakkale.</p>

<p>Indomiti, gli Alleati idearono un’altra strategia per conquistare lo stretto. Il 25 aprile, truppe britanniche, australiane, neozelandesi e indiane sbarcarono a Gallipoli, mentre, con una manovra diversiva, le truppe francesi sbarcavano a Kum Kale nei pressi di Canakkale. Gli sbarchi sulla penisola furono un disastro per gli Alleati: la 29° Divisione britannica subì terribili perdite a Cape Hellas e le truppe Anzac sbarcarono su una spiaggia relativamente inaccessibile a nord del punto di approdo previsto nei pressi di Gaba Tepe (Kabatepe). Anziché superare le difese turche e farsi strada rapidamente attraverso la penisola per raggiungere lo stretto (l’obiettivo previsto), gli Alleati furono accerchiati dal nemico, costretti a scavare trincee per proteggersi e a tentare assalti disperati per cercare di
migliorare la propria posizione. Dopo nove mesi di feroce battaglia di fatto senza progressi, tra il dicembre 1915 e il gennaio 1916 le forze alleate sì ritirarono.</p>

<p>In quella che passò alla storia come campagna dei Dardanelli, il successo turco fu dovuto in parte alla scarsa fortuna e alle debolezze logistiche degli Alleati e in parte all’aiuto fornito ai turchi dai rinforzi del generale tedesco Liman von Sanders. Ma il contributo decisivo alle sorti della battaglia fu l’azione del tenente colonnello Mustafa Kemal, che fronteggiò lo sbarco delle truppe alleate. Ufficiale di grado relativamente modesto, il futuro Atatiirk, al contrario dei suoi comandanti, era riuscito a prevedere correttamente le mosse degli Alleati e a frenare l'avanzata nemica nonostante i duri scontri che decimarono il suo reggimento. Kemal mantenne il pieno comando delle truppe durante l’intera campagna, scampando miracolosamente alla morte in diverse occasioni. In una di esse, si racconta, un frammento di proiettile shrapnel lo colpì al petto, ma fu fermato dall’orologio da tasca. La brillante operazione militare lo elevò a eroe popolare e gli spianò la strada alla promozione a pasa (generale).</p>

<p>La campagna di Gallipoli - in turco Canakkale Savasi (Battaglia di Canakkale) - fece registrare oltre mezzo milione di feriti, 130.000 dei quali morirono. Le forze dell'impero britannico contarono circa 36.000 caduti, tra cui 8700 australiani e 2700 neozelandesi. Nelle file francesi i feriti furono 47.000 (oltre la metà dell’intero contingente) e i caduti 8800. Metà dei 500.000 soldati turchi rimase ferita, mentre furono quasi 86700 i soldati turchi morti nei combattimenti.</p>

<p>Costretto a dimettersi da Primo Lord dell'Ammiragliato nel 1915, due anni dopo tornò al governo come ministro per gli Approvvigionamenti militari.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</article>

</body>
</html>
