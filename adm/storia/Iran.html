<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L'Iran">
	<title>L'Iran</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L'Iran</h1>

<table>
<tr> <th>Capitale</th> <th>Superficie</th> <th>Popolazione</th> <th>lingua ufficiale</th> <th>Religione ufficiale</th> <th>Moneta</th> <th>Forma di governo</th>
<tr> <td>Teheran</td> <td>1 648 195 km<sup>2</sup></td> <td>68 467 000 abitanti<br> (densità = 42 abitanti/km<sup>2</sup>)</td> <td>farsi (persiano); si parlano anche azero, curdo e arabo</td> <td>l’islamismo sciita</td>  <td>Rial</td>  <td>Repubblica islamica</td> <td>associato all’OPEC</td></tr>
</table>

<h2>L’ambiente naturale</h2>

<p>L’Iran, insieme all’Afghanistan, costituisce la regione di comunicazione tra il mondo indiano, la Russia e il Medio Oriente. Il territorio iraniano è un insieme di <b>altipiani</b> la cui altitudine varia
tra i 200 e i 500 m racchiusi da catene montuose che si dipartono dal nodo orogenetico dell’Azerbaigian. Le steppe interne sono adibite alla <b>pastorizia transumant</b>e; solo alcune regioni, che rappresentano appena l’8% della superficie, vengono coltivate: la fascia costiera sul Mar Caspio, dove si coltiva tè, cotone, riso, qualche zona interna e alcuni tratti costieri sul Golfo Persico.</p>

<h2>Storia e ordinamento politico</h2>

<h3>Dalla Persia all’Iran</h3>

<p>La <b>Repubblica islamica dell’Iran</b> (Iran significa “Paese degli Arya”, una popolazione che giunse in questo territorio nel II millennio a.C.) corrisponde all’antica <b>Persia</b>, sede della civiltà fondata da Ciro il Grande alla metà del VI secolo a.C. In seguito la Persia fu conquistata da vari popoli, fino all’arrivo degli Arabi, nel 637: per secoli il Paese è stato un grande centro culturale e artistico della civiltà islamica. Dal XVI secolo la confessione sciita (che si contraddistingue da quella sunnita per una diversa interpretazione del Corano), è diventata religione di Stato. Fino al 1979 l’Iran fu governato da dinastie di imperatori (scià); poi, in seguito a una rivoluzione, il potere passò a un religioso sciita, l’ayatollah Khomeini. Da allora è stata imposta la <b>legge coranica</b>: al vertice del Paese vi è il Rahbar, massima autorità religiosa sciita, sono state represse le minoranze etniche (come i curdi) e vige una politica ostile verso i Paesi arabi sunniti. Dal 1980 al 1988 l’Iran ha combattuto contro l’Iraq una guerra che ha causato più di un milione di vittime. L’Iran ha un atteggiamento fortemente critico anche nei confronti dell’Occidente, di Israele e degli USA (considerati come un “grande Satana”), che a loro volta accusano questo Paese di aiutare il terrorismo islamico e di voler dotarsi di armamenti nucleari.</p>

<p>Durante il periodo del colonialismo europeo il Paese fu costretto a fare concessioni economiche alle potenze occidentali, in particolare per quanto riguardava il petrolio.</p>

<h3>Gli insediamenti</h3>

<p>Negli ultimi decenni centinaia di migliaia di iraniani hanno abbandonato le aree rurali e si sono riversati nelle città principali, con conseguente crescita smisurata delle periferie. Questo è evidente soprattutto nella grande area urbana di Teheran (7 092 000 abitanti), capitale del Paese dal 1788. La città, situata a 1132 m alle falde meridionali dell’Elburz, è anche il più importante centro commerciale e industriale del Paese, nodo stradale e ferroviario per le comunicazioni con il Golfo Persico, il Mar Caspio e la Mesopotamia. Altri centri importanti sono:</p>

<ul>
	<li><p><b>Esfahan</b> (1 494 000 ab.), nel centro-sud, antica capitale del Paese quando vi convergevano le grandi vie carovaniere; anche oggi è un nodo delle vie di comunicazione;</p></li>
	<li><p><b>Tabriz</b> (1 347 000 ab.), nel nord-ovest, famosa anche per lavorazione dei tappeti;</p></li>
	<li><p><b>Mashhad</b> (2 052 000 ab.), nel nord-est, città santa per gli sciiti e luogo di pellegrinaggi.</p></li>
</ul>

<h3>La dinastia Pahlavi</h3>

<p>Nel 1921 grazie a un colpo di Stato salì al potere la dinastia Pahlavi. Agli inizi degli anni Cinquanta fu attuato un <b>tentativo riformator</b>e ispirato da forze nazionaliste alla guida di un governo repubblicano che approvò una legge con cui nazionalizzava i pozzi petroliferi. Ciò suscitò l’ostilità delle potenze occidentali e dello stesso scià, che si ritirò in esilio a Roma. Nel 1953 un colpo di Stato militare, orchestrato dai servizi segreti americani, riportò sul trono lo scià; la nazionalizzazione del petrolio non fu formalmente ripudiata, ma l’ente di Stato rinegoziò un accordo con le grandi compagnie straniere; per la prima volta, gli Stati Uniti entrarono nel consorzio destinato allo sfruttamento del petrolio iraniano, precedentemente monopolizzato dagli inglesi, estendendo progressivamente la loro influenza. Durante il suo regno, grazie ai forti introiti petroliferi, lo scià iniziò un programma di industrializzazione accelerata nei settori di base chimico e siderurgico.<br> Ingenti investimenti furono destinati anche allo sviluppo di infrastrutture e di programmi agricoli che, però, incisero solo in maniera superfi ciale sulla miseria e arretratezza del Paese.</p>

<h3 id="Ayatollah">La rivoluzione khomeinista</h3>

<p>I programmi di modernizzazione si scontrarono con l’attaccamento alle tradizioni religiose e sociali e fecero esplodere la <b>rivoluzione</b> contro il regime autoritario e fortemente repressivo dello scià. Scoppiò così la <b>rivoluzione islamica</b> guidata dall’<b>imam Ruhollah Khomeini</b> (1902-1989), contrario a ogni manifestazione di modernità e ostile sia ai Paesi occidentali sia a quelli socialisti. Fu instaurata una <b>repubblica islamica</b> che costò al Paese l’isolamento internazionale. Dopo la morte di Khomeini (1989), nel Paese si sono alternati presidenti intransigenti ad altri moderati e riformisti, anche se per questi ultimi è stato difficile operare in presenza di un clero onnipotente e ostile a ogni cambiamento. Nel 2005 è stato eletto presidente l’ultraconservatore Mahmud Ahmadinejad, ex membro dei Guardiani della rivoluzione komeinista, che ha creato forti tensioni internazionali sostenendo un programma nucleare che comprende il ciclo di arricchimento dell’uranio (propedeutico alla realizzazione di ordigni nucleari), per fermare il quale gli Stati Uniti hanno più volte minacciato l’intervento militare. <br> La rielezione di Ahmadinejad nel 2009 ha scatenato un’ondata di proteste nelle grandi città da parte degli oppositori al governo, che lo accusano di aver organizzato brogli elettorali per garantirsi la rielezione.</p>

<h2>La popolazione</h2>

<p>Circa metà della popolazione è costituita dai <b>persiani</b> che risiedono da millenni sull’altopiano, mentre nelle regioni periferiche vivono minoranze di azeri, curdi, arabi, baluci e turkmeni. Lingua ufficiale è il persiano, lingua indoeuropea che ha prodotto una <b>ricca letteratura</b> e si è diffusa fino in India e in Turchia. Alcune minoranze etniche parlano dialetti iranici affini o turchi. La quasi totalità degli iraniani professa la religione islamica di <b>rito sciita</b>; poco rilevante la minoranza di sunniti, e ancor meno quella di cristiani ed ebrei.<br> Il tasso di crescita della popolazione è aumentato a partire dagli anni Settanta del secolo scorso, al punto che le autorità religiose hanno acconsentito all’adozione di misure per scoraggiare la natalità.<br> La <b>forte espansione demografica</b> pone anche problemi di istruzione e disoccupazione. Benché negli ultimi decenni sia quasi raddoppiata la frequenza scolastica elementare, l’analfabetismo è ancora diffuso.<br> La <b>densità di popolazione</b> è massima nella regione del Mar Caspio, nelle vallate dei Monti Zagros e in alcune aree litoranee del Golfo Persico. La popolazione urbana è aumentata anche a causa di eventi quali il terremoto del 1990, che
ha spinto gli abitanti rimasti privi di mezzi e abitazioni a spostarsi verso le città.</p>

<h2>L’economia</h2>

<p>La risorsa principale del Paese è il petrolio, di cui l’Iran è il quarto produttore mondiale e detiene il 9% delle riserve conosciute. <br>La guerra con l’Iraq (1980-88) per la definizione dei confini lungo lo <b>Shatt-al-Arab</b>, e la chiusura verso i mercati occidentali operata durante il periodo khomeinista, hanno creato <b>danni</b> alla <b>struttura produttiva del Paese</b> e molti settori economici soffrono per mancanza di ammodernamento.<br> L’85% dell’economia iraniana è ancora controllata dallo Stato così gli <b>investimenti stranieri sono rari</b>, compresi quelli nel settore petrolifero. La collocazione internazionale dell’Iran e la sua intransigenza tendono a isolarlo e a pesare negativamente sulla sua economia.</p>

<h3>L’agricoltura</h3>

<p>L’agricoltura è praticata con metodi tradizionali e, sebbene sia riuscita a migliorare le proprie rese, resta poco produttiva e insufficiente al fabbisogno. Le principali produzioni sono il frumento, l’orzo, il riso, il tabacco, il tè verde, i datteri e i pistacchi, di cui l’Iran è il principale esportatore mondiale. Nelle steppe dell’altopiano si pratica l’allevamento di ovini, da cui si ricavano pellicce pregiate mentre nel Mar Caspio è attiva la pesca allo storione, che consente di produrre caviale per l’esportazione.</p>

<h3>L’industria</h3>

<p>Il sottosuolo dell’Iran è molto ricco, insieme al petrolio vi si trovano ingenti giacimenti di gas naturale, rame (5% delle riserve mondiali), zinco, ferro, carbone e bauxite. L’industria è dedita soprattutto ad attività di tipo tradizionale, come quelle del settore alimentare e tessile, in particolare è prestigiosa la produzione di tappeti.</p>

<footer>
<p><b>imam</b> Massima autorità religiosa musulmana sciita, è anche la più importante fi gura politica del Paese.</p>

<p><b>repubblica islamica</b> Secondo le leggi in vigore il potere legislativo spetta all’Assemblea consultiva islamica, eletta ogni 4 anni e formata da membri preventivamente qualificati “buoni musulmani” da un’apposita commissione. La Costituzione del 1979 sancisce la subordinazione dello Stato alla guida del clero sciita. Al vertice dello Stato vi è, infatti, la “Guida religiosa” (nominata da un consiglio di 84 teologi eletti a suffragio diretto ogni 8 anni), che ha il controllo sulle leggi e sugli organi dello Stato, compreso il presidente della repubblica. La formazione di partiti e associazioni è libera purché non vada contro i princìpi dell’islam.</p>

<b>Shatt-al-Arab</b> Corso d’acqua formato dalla confluenza del Tigri e dell’Eufrate nella zona del delta. L’area è ricca di risorse petrolifere.</p>

</footer>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
 