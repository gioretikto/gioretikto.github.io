<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La Francia di Francesco I ed Enrico IV"/>
	<title>La Francia di Francesco I ed Enrico IV</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La Francia di Francesco I ed Enrico IV</h1>

<h2>Espliorazioni francesi</h2>

<p>Bramosa di mettere le mani sulle enormi ricchezze che potevano essere carpite nel Nuovo Mondo, come stavano facendo Spagna e Portogallo, anche la Francia si lanciò in esplorazioni transoceaniche già nei primi decenni del XVI secolo. Tra il 1524 e il 1528 il fiorentino Giovanni da Verrazzano (1485-1528) compi tre viaggi in America per conto di <b>Francesco I di Francia</b>, il re che aveva accolto ad Amboise Leonardo da Vinci negli ultimi anni della sua vita. Verrazzano esplorò le coste del nord America, dalla Carolina alla Nova Scotia, compresa la baia di New York, e poi quelle del Brasile e le Antille, ove rimase ucciso. In tre viaggi tra il 1534 e il 1541 Jacques Cartier (1491-1557), sempre per Francesco I, esplorò le coste del nord America e scoprì il San Lorenzo””, alla ricerca del “passaggio nord-ovest” verso l'Asia. La ricerca fu infruttuosa, ma pose le basi della penetrazione e colonizzazione francese in America, che si sarebbe sviluppata nei due secoli successivi.</p>

<h2>Guerre di Religione</h2>

<p>Nel XVI secolo la Francia fu terreno dei primi scontri religiosi, anche molto violenti, tra i cattolici e gli ugonotti, i calvinisti francesi. Fin dal 1535 i secondi assunsero una posizione di aperta opposizione alla corona cattolica. Il confronto divenne sempre più aspro e nella notte di San Bartolomeo tra il 23 e il 24 agosto 1572 a Parigi furono massacrati migliaia di ugonotti?9. In seguito a queste persecuzioni molti calvinisti francesi cercarono rifugio in paesi protestanti o che avevano posizioni più tolleranti verso le confessioni protestanti, come Paesi Bassi e Inghilterra, portandovi le loro conoscenze e capacità professionali, incluse quelle tecniche. Nel 1594, dopo essersi convertito al cattolicesimo, Enrico di Navarra poté salire al trono di Francia come <b>Enrico IV</b> e nel 1598 promulgò l’<b>Editto di Nantes</b> che riconobbe libertà di culto (limitata) agli ugonotti, ponendo fine alle guerre di religione in Francia”. Fu un fatto rivoluzionario perché ruppe con il principio della Chiesa di Stato garante dell’unità religiosa, che era il fondamento etico-politico fino ad allora dominante in Europa.</p>

<footer>
<p>Il termine <b>ugonotti</b> (huguenots), comparso per la prima volta nel 1560, è usato per designare i protestanti francesi calvinisti. </p>
</footer>

<section aria-label="End">
<a href="guerre_civili_francia.html">&#171;Le guerre civili in Francia e la faticosa affermazione dell'assolutismo borbonico</a>
<a href="index.html">Index</a>
<a href="louisxiv.html">Luigi XIV&#187;</a>
</section>

</article>

</body>
</html>
