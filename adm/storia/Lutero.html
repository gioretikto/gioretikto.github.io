<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Martin Lutero e la riforma protestante">
	<title>Martin Lutero e la riforma protestante</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Martin Lutero e la riforma protestante</h1>

<p>Martin Lutero nacque in Turingia nel 1483. Divenne monaco agostiniano nel 1505, nel 1507 fu ordinato sacerdote e studiò teologia all’Università di Wittenberg, dove si laureò nel 1512. <br> 
Da docente, si scagliò contro la Chiesa cattolica, denunciando la degenerazione di buona parte del clero e il traffico delle indulgenze ecclesiastiche. <br> Già nel Basso Medioevo riformatori come John Wyclif o Jan Hus avevano manifestato il proprio malcontento per la decadenza della Chiesa. Erede di questa corrente di pensiero, Lutero, in seguito alla vendita di indulgenze per finanziare i lavori di restauro della basilica di San Pietro, decise di contestare pubblicamente queste pratiche, così come alcuni punti della dottrina cattolica, mettendo per iscritto novantacinque tesi che affisse alla porta della chiesa del castello di Wittenberg (1517). La Chiesa lo convocò per convincerlo a ritrattare, ma Lutero rifiutò l’autorità del papa, dei concili e dei padri della Chiesa, rimettendosi soltanto alla Bibbia e all’uso della ragione.<br> Nel 1520 ruppe definitivamente con Roma pubblicando i suoi tre grandi «scritti riformatori»: Appello alla nobiltà cristiana della nazione tedesca, La cattività babilonese della
Chiesa e La libertà del cristiano. Papa Leone X lo condannò e lo scomunicò come eretico con la bolla <i>Exsurge Domine</i>, che Lutero bruciò pubblicamente sulla piazza di Wittenberg (1520);</p>

<p id="Worms"><a href="CarloV.html">Carlo V</a> lo convocò alla Dieta di Worms nel 1521 per ascoltare le sue ragioni, ma Lutero rifiutò di ritrattare le proprie idee e l’imperatore lo mise al bando, <b>editto di Worms</b> (maggio 1521),. Sulla strada del ritorno da Worms, Lutero (il cui salvacondotto non era ancora scaduto) fu rapito dagli emissari del suo protettore Federico il Savio e messo in salvo nello sperduto castello della Wartburg, in Turingia. <br> Le sue tesi misero radici nel popolo tedesco e alcuni principi, interessati a salvaguardare la propria indipendenza dal papa e dall'imperatore, lo appoggiarono, facendone la guida di un movimento religioso noto come Riforma. La città di Costanza – seguita da molte altre – rifiutò di applicare la condanna imperiale di Worms e adottò il luteranesimo. Monaci e monache abbandonarono a migliaia i conventi.</p>

<p>Lutero intraprese la riforma ecclesiastica dando vita alla prima Chiesa protestante e dotandola di una base teologica. Secondo il luteranesimo l’uomo può salvarsi solo attraverso la fede e la grazia divina, non sono necessarie opere buone per raggiungere la salvezza dell’anima; di conseguenza, le indulgenze vendute dalla Chiesa cattolica erano immorali e inutili. <br> Difendeva la dottrina del «<b>sacerdozio universale</b>», che implicava una relazione diretta tra Dio e il singolo individuo, senza il ruolo di intermediario svolto dalla Chiesa, che in questo modo perdeva la sua ragion d’essere. Sosteneva inoltre che qualsiasi credente potesse leggere e interpretare liberamente la Bibbia, e per questo promosse la sua traduzione dal latino a tutte le lingue che i fedeli potessero capire (lui stesso la tradusse in tedesco). <br> L’ascesa delle lingue volgari e la volontà di parlare direttamente a grandi masse di fedeli, inoltre, portò alle traduzioni della Bibbia in lingue locali: ben prima che i tedeschi leggessero la Bibbia tradotta da Martin Lutero, John Wycliffe aveva tradotto le Sacre Scritture in inglese e in Boemia si leggeva una Bibbia tradotta in lingua ceca.</p>

<p>Negava l’esistenza del purgatorio e l’obbligatorietà del celibato per i sacerdoti; tra i sacramenti cattolici considerava validi solo il battesimo e l’eucaristia. <br> Con la proclamazione dell’indipendenza delle Chiese nazionali, che avrebbero fatto capo al legittimo principe di ogni Stato, il patrimonio ecclesiastico e l'apparato propagandistico della Chiesa fecero gola a molti principi, agevolando l’espansione della Riforma.</p>

<p>La Riforma protestante si estese in tutta Europa e favorì la comparsa di nuovi movimenti che chiedevano cambiamenti sia dal punto di vistar eligioso sia in campo sociale. Fra i principali ricordiamo:</p>

	<ul>
		<li><p><b>ANABATTISMO</b>: gli anabattisti sostenevano che il battesimo, per avere valore, doveva essere ricevuto da adulti, non da bambini; inoltre rifiutavano l’autorità del papa, dei principi e dei vescovi.</p></li>

		<li><p>CALVINISMO</b>: fondato da Giovanni Calvino (1509-1564), che promosse la riforma protestante a Ginevra. Secondo Calvino, il successo ottenuto nel proprio lavoro era una segno della predestinazione alla salvezza eterna.</p></li>

</ul>

<p>In Italia la Riforma non ebbe successo, a causa del rigido controllo operato dalla Chiesa di Roma.</p>


<h2>Nasce la chiesa Anglicana</h2>

<p>Nel 1509 salì al trono d’Inghilterra Enrico VIII, che inizialmente si schierò con la Chiesa cattolica. In seguito però ebbe disaccordi con il papa per questioni personali. Per questo fece votare dal Parlamento il cd. “<b>Atto di supremazia</b>” (1534), dal Parlamento inglese capo della Chiesa d’Inghilterra, che venne chiamata Chiesa anglicana. Da quel momento la Chiesa d’Inghilterra continuò a riconoscere la dottrina cattolica, ma rifiutò l’autorità del papa.</p>

<h4>Il ruolo della Stampa</h4>

<p>La diffusione delle idee di Lutero fu agevolata da un ampio ricorso all’uso della stampa, in dimensioni che nessuna attività di propaganda aveva in precedenza raggiunto. Oltre alle opere di Lutero (a cominciare già dalle 95 «tesi», stampate clandestinamente ma destinate a un enorme successo editoriale e alle successive <i>La libertà del cristiano, La cattività babilonese della Chiesa</i>, ecc.) la Riforma produsse un’ingente quantità di scritti polemici e teologici che passò quasi tutta attraverso le tipografie e circolò in Europa sotto forma di libro stampato. <br> Questa circolazione fu resa possibile dall’uso della lingua volgare, che fu adoperata anche per trattare argomenti che fino a qualche decennio prima sarebbe stato impensabile esprimere altrimenti che in latino, lingua dei dotti e della Chiesa. La Bibbia, tradotta dallo stesso Lutero in tedesco, divenne un libro accessibile a chiunque sapesse leggere. L’uso della lingua volgare per esprimere nuove idee di argomento religioso e comunicare alle masse la Sacra Scrittura rappresentò una vera e propria <b>rivoluzione culturale</b>. Per la prima volta nella storia umana un grande pubblico di lettori (e di ascoltatori) prese conoscenza di idee rivoluzionarie attraverso un mezzo di comunicazione che faceva uso di una tecnologia moderna (la stampa) e delle lingue locali. <br> Ma furono impiegate ampiamente anche altre forme di propaganda, più semplici e dirette, come i manifesti e le caricature: la raffigurazione di Lutero come «Ercole germanico», mo- naco gigantesco che abbatte a colpi di clava i rappresentanti della Chiesa di Roma e le figu re ridicolizzate dei papi e degli ecclesiastici, ritratte in atteggiamenti paradossali e grotteschi, avevano sulla folla un impatto non meno dissacrante e dirompente degli scritti e delle invettive di Lutero. Anzi i due messaggi – quello della parola e quello delle immagini – si integravano.</p>

<h4>Contro L'Analfabetismo</h4>

<p>Al fine di facilitare l’accesso diretto alla parola divina, Lutero promosse l’esigenza che tutti, anche i più poveri, imparassero a leggere e scrivere. Si avviò così una vera e propria lotta contro l’analfabetismo, che allora era diffuso tra la grandissima maggioranza della popolazione. In Germania i progressi furono rapidi: in Sassonia, per esempio, una legge del 1580 stabilì che anche nei più sperduti villaggi, dove la gente era troppo povera per retribuire un insegnante, almeno un sagrestano fosse disponibile per l’insegnamento della lettura e della scrittura, «perché i bambini dei lavoratori dovrebbero ricevere l’istruzione con le preghiere, il catechismo, il leggere e lo scrivere durante la prima giovinezza, per la loro salvezza e per il nostro comune benessere». Se nelle campagne l’alfabetizzazione incontrava spesso non poche difficoltà (sia di ordine economico sia di mentalità) che ostacolavano la frequenza scolastica, nei centri urbani la situazione era molto più favorevole: in una città come Strasburgo, già nel 1535, esistevano nove scuole elementari per ragazzi e sei per ragazze (queste ultime erano tradizionalmente escluse dall’istruzione elementare, ma il movente religioso dell’alfabetizzazione non poteva giustificare eccessive discriminazioni). <br>Il rapporto tra la diffusione del luteranesimo e l’alfabetizzazione era chiarissimo ai propagandisti della Riforma: «Mai prima d’ora – scrisse l’autore di un celebre trattato di grammatica tedesca – l’arte della lettura è stata così utile come ai nostri giorni, quando ognuno di noi può conoscere e valutare da solo la parola di Dio». La lettura era uno «splendido dono divino», che gli uomini dovevano usare per onorare il Signore.

<section aria-label="End">
<a href="comparative_sup.html">&#171; The comparative of superiority</a></p>
<a href="index.html">Index</a>
<a href="superlative.html">The Superlative &#187;</a>
</section>

</article>

</body>
</html>
