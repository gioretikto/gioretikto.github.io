<!DOCTYPE html>
<html>
<head>
 <meta charset="utf-8">
 <meta name="viewport" content="width=device-width, initial-scale=1.0"> 
 <meta name="description" content="Goti"/>
 <title>Goti</title>
 <link rel="stylesheet" type="text/css" href="../style.css" media="screen">
</head>

<body>

<nav>
 <ul>
 <li><a class="navbar" href="../index.php">Home</a></li>
 <li><a class="navbar" href="../documentation.html">Documentation</a></li>
 </ul>
</nav>
  
<div class="content">

<h1>Goti</h1>

<p>Arrivati nelle pianure a nord del Mar Nero, gli Unni si scontrarono con le popolazioni germaniche che vi vivevano. Si trattava dei Goti, una popolazione di origine scandinava che, a causa dei rapporti difficili con Roma, si era stanziata lontano dalle frontiere imperiali. Collocandosi intorno al fiume <b>Dniestr</b>, si era divisa nei due gruppi degli <b>Ostrogoti</b> (Goti dell’est) e <b>Visigoti</b> (Goti dell’ovest).</p>

<figure>
<img src="img/goti.png" alt="Goti"/>
<figcaption>La migrazione e lo stanziamento dei Goti</figcaption>
</figure>

<p>Nel 372 gli Ostrogoti si sottomisero agli Unni. I Visigoti fuggirono invece verso la frontiera imperiale sul Danubio, chiedendo di poterla oltrepassare. L’imperatore <b>Valente</b> accettò, ma pretese dai Visigoti una sottomissione che costoro si rifiutarono di dare; alla loro ribellione rispose con la guerra, ma ebbe la peggio. L’esercito romano fu sconfitto nel <b>378</b> ad <b>Adrianopoli</b>, nel corso di una disastrosa battaglia in cui morì lo stesso imperatore. Il mito dell’invincibilità militare di Roma era crollato per sempre. I Visigoti furono il primo popolo barbarico capace di conquistarsi con le armi il diritto di occupare una parte dell’Impero.</p>

<p>La sconfitta di Adrianopoli obbligò il successore di Valente, l’imperatore <b>Teodosio</b>, a riprendere la politica religiosa di Costantino. Avendo bisogno dell’aiuto della Chiesa per sostenere in vita l’Impero, egli dichiarò il cristianesimo religione
di Stato. Teodosio introdusse una nuova suddivisione dell’<b>Impero, ormai troppo vasto</b> per essere governato da un solo imperatore. <b>Venne così diviso in due parti</b>, assegnate alla morte di Teodosio, nel <b>395</b>, ai suoi due figli. Ad Arcadio andò la metà orientale, con capitale <b>Costantinopoli</b>; ad Onorio la metà occidentale, con capitale <b>Milano</b>. Roma perse il suo ruolo di residenza imperiale e di capitale. A lungo andare, questa divisione ebbe conseguenze negative, poiché finì per indebolire l’Impero. Tra la metà orientale e la metà occidentale si scatenò la rivalità: davanti alle minacce esterne, ciascuno dei due imperatori fu portato a pensare prima di tutto alla propria salvezza. Scoppiata una nuova rivolta dei Visigoti, infatti, Arcadio invitò il loro re Alarico a stanziarsi nei Balcani. Giunti sull’Adriatico, i Visigoti videro aperta la via per l’Italia e decisero di invaderla.</p>

<img src="img/divisione_impero.png" alt="divisione impero romano"/>

<p>Intorno al III secolo d.C. quelle popolazioni che si erano insediate nelle regioni oltre i confini romani del Reno e del Danubio, avevano cominciato a darsi una configurazione politica e sociale più compatta. Originariamente divisi in tribù, in seguito a un processo di aggregazione, i Germani si erano costituiti in più vaste leghe, alcune delle quali avrebbero dato origine ai popoli protagonisti delle migrazioni del secolo successivo, come gli Alamanni e i Franchi. Avevano incominciato a coltivare i campi con una certa continuità e quindi erano passate dalla vita nomade a quella sedentaria; avevano introdotto la proprietà privata, mantenendo di uso comune solo i boschi e i pascoli; avevano inoltre adottato una forma di scrittura, basata sull’alfabeto runico, diffuso tra i popoli della penisola scandinava.</p>

<p>Di fronte alla minaccia dei Visigoti, l’Impero d’Occidente affidò il comando dell’esercito a <b>Stilicone</b>, un generale di origine germanica. I Visigoti furono sconfitti in due grandi battaglie, a <b>Pollenzo</b> nel 402 e a <b>Verona</b>
nel 403. Ma a questo punto sopraggiunse un fatto imprevisto. Stilicone aveva dovuto richiamare in Italia le truppe dislocate
in Europa. La frontiera del Reno rimase sguarnita e fu facile per le tribù germaniche attraversarla in massa nell’inverno del 406, camminando sul fiume ghiacciato. Si aprì così l’epoca delle invasioni barbariche. Molti dei popoli penetrati nell’Europa occidentale migrarono a lungo, prima di trovare uno stanziamento definitivo. Tra gli invasori più violenti ricordiamo i Vandali, che con le loro razzie percorsero tutta l’Europa, stabilendosi in Spagna (nella regione da loro chiamata “Vandalusia”, poi Andalusia) e nell’Africa del Nord. I Burgundi si insediarono tra le Alpi e la Provenza, lungo i fiumi Saona e Rodano. Alamanni 
e Marcomanni occuparono la regione del Reno, nelle attuali Alsazia e Svizzera. A cavallo del Reno si stanziarono anche i Franchi
, che si divisero in Franchi Salii, nei Paesi Bassi e nella Francia del Nord, e Franchi Ripuarii , nella regione tedesca compresa tra Colonia e la Mosa. Oltre la Manica, gli <b>Angli</b> e i <b>Sassoni</b> si insediarono in Britannia (la Gran Bretagna di oggi). I Bretoni abbandonarono l’isola, rifugiandosi nella penisola francese che da loro prese il nome di Bretagna.</p>

<footer>
<p><b>Dniestr</b> Fiume dell’Europa orientale, che nasce dai Carpazi e scorre tra la Moldavia e l’Ucraina, gettandosi nel Mar Nero.</p>
</footer>

<section>
<a href="comparative_sup.html">&#171; The comparative of superiority</a></p>
<a href="index.html">Index</a>
<a href="diocleziano.html">Diocleziano &#187;</a>
</section>

</div>

</body>
</html>
