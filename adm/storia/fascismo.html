<!DOCTYPE html>
<html>
<head>
 <meta charset="utf-8">
 <meta name="viewport" content="width=device-width, initial-scale=1.0">
 <meta name="description" content="L’Italia fascista"/>
 <title>L’Italia fascista</title>
 <link rel="stylesheet" type="text/css" href="../style.css" media="screen">
</head>

<body>

<nav>
 <ul>
 <li><a class="navbar" href="../index.html">Home</a></li>
 <li><a class="navbar" href="index.html">Storia</a></li>
 </ul>
</nav>

<div class="content">

<h1>L’Italia fascista</h1>

<p><b>1918</b>: La crisi economica attraversata dal paese dopo la fine della Grande Guerra non fu mitigata dall’euforia della vittoria militare contro l’esercito austriaco. L’Italia si è pesantemente indebitata, la disoccupazione dilagante, il ritorno dal fronte di reduci senza lavoro e senza terra, una popolazione ancora in larghissima parte rurale, un’industria che faceva molta fatica a riconvertirsi dalle produzioni belliche, il fallimento di molte imprese accanto a quella dell’importante Banca Italiana di Sconto, crearono una situazione esplosiva. Si parla di ‘‘vittoria mutilata’’: i nostri rappresentanti a Versailles (il presidente del consiglio Orlando e il ministro degli esteri Sonnino) vengono giudicati incapaci di difendere gli interessi nazionali, mentre in tutto il paese si tengono manifestazioni di protesta. Non tutte le rivendicazioni italiane sono state accolte, soprattutto sul confine orientale: infatti, la città di Fiume è a lungo richiesta dagli italiani, che incontrano però la decisa opposizione degli alleati, in particolare degli americani.

<p><b>1919</b>: Il poeta Gabriele D’Annunzio, fervente nazionalista e insofferente del regime parlamentare, è autore, nel settembre del 1919, di un colpo di mano clamoroso: con militari insorti e volontari occupa Fiume. Per ben quindici mesi dura la "<b>Reggenza</b>", come D’Annunzio chiama il suo piccolo Stato, senza l’intervento di un efficiente Governo italiano. È il vecchio <b>Giolitti</b>, ritornato al Governo, a far sloggiare con la forza il poeta dalla città. Viene fondato il <b>Partito Popolare Italiano</b> da un sacerdote siciliano, don Luigi Sturzo, che riesce a fondere insieme forze cattoliche di diversa ispirazione. Nelle prime elezioni del dopoguerra, tenutesi nel novembre del 1919, il <b>Partito Popolare</b> consegue un ragguardevole successo, ottenendo cento deputati alla Camera, grazie al voto dei contadini e di consistenti settori della borghesia. Ma i popolari hanno anche profondi motivi di debolezza, dovuti proprio alle forze eterogenee che ne ispirano l’azione. Gli avversari del partito sono i liberali e i socialisti. Quest’ultimi nelle elezioni del 1919 hanno avuto un gran successo e così il Partito Socialista diventa il più grande partito italiano. Sempre in questo periodo viene alla luce un’organizzazione fondata da Benito Mussolini, i <b>Fasci di Combattimento</b>.</p>

<p>Le <b>elezioni del 1919</b>, le prime dopo la guerra e le prime a <b>suffragio universale maschile</b> con sistema proporzionale videro l’affermazione dei primi partiti di massa: il Partito Socialista (probabilmente sull’onda della rivoluzione bolscevica russa del 1917) ottenne la maggioranza relativa con il 32,4% dei voti; il Partito Popolare, da poco fondato da don Luigi Sturzo come partito dei cattolici, ottenne il 20,6%, e fu necessario per appoggiare il nuovo governo guidato dal liberale Francesco Saverio Nitti. In atto nel paese c’era uno scontro tra la maggioranza socialista che rivendicava la sua antica posizione neutralista contro la carneficina della Grande Guerra e la agguerrita minoranza dei reduci che rivendicavano i frutti e l’esaltazione della vittoria militare, che consideravano ‘mutilata’ dal mancato rispetto degli accordi segreti del Patto di Londra e dell’assegnazione di Fiume all’Italia nella Conferenza di Pace di Parigi. Negli anni 1919 e 1920 (il cosiddetto “biennio rosso”) i socialisti guidarono grandi scioperi operai e contadini fino ad arrivare all’occupazione di fabbriche e di terre, creando un clima di paura, da un lato, e di attesa, dall’altro, di un’imminente rivoluzione bolscevica in Italia. In questo quadro vanno visti il “combattentismo”, rappresentato dall’Associazione Nazionale Combattenti, un movimento figlio dell’interventismo di sinistra dell’anteguerra, e sull’altro versante, il “nazionalismo” dell’Associazione Nazionalista di Alfredo Rocco (futuro legislato re del codice penale fascista) e di Luigi Federzoni (futuro ministro fascista). Nel settembre 1919, gruppi armati irregolari e reparti dell’esercito ammutinatisi, guidati da Gabriele D’Annunzio, il poeta vate dell’interventismo, occuparono militarmente la città di Fiume/Rjeka nel tentativo di mettere la Conferenza di Parigi di fronte al fatto compiuto. La cosa non andò a buon fine e fu, infine, risolta da Giolitti alla fine del 1920, quando come capo del governo mandò l’esercito a disoccupare Fiume nel rispetto del trattato di Rapallo. L’avventura fiumana, tuttavia,rese palese a tutti l’estrema debolezza del governo, delegittimando assieme alla vecchia classe dirigente tutta la democrazia liberale e lo stesso parlamento. “Il potere politico spettava direttamente ai ‘produttori’ e ai ‘combattenti’, non ai neutralisti traditori, e neppure agli screditati notabili liberali che il ‘parlamentarismo’ aveva espresso sino ad allora. Nella ricerca di un tale nuovo e più morale modello di democrazia, fu però svalutata l’idea stessa della democrazia rappresentativa, con grande soddisfazione della destra, alla ricerca di un’alternativa autoritaria.” (Salvatore Lupo, Fascismo e Nazismo, in Storia Contemporanea, Donzelli, Roma, 1997, p. 365) Nel biennio 1920-21, ci fu la conversione fascista da interventismo di sinistra in interventismo squadrista di destra contro i socialisti. Già nel 1919 Benito Mussolini aveva fondato a Milano il movimento dei ‘Fasci di combattimento’. Il movimento quell’anno non prese voti alle elezioni dell’autunno ma, finanziato dagli agrari prima e dagli industriali poi, si organizzò in ‘squadre’paramilitari, composte da militanti proveniente da diverse parti del paese, per colpire, devastare e bruciare sedi del Partito Socialista, Case del Popolo, Cooperative, picchiare e pestare brutalmente gli avversari politici. In questo modo alle elezioni del 1921 entrarono in Parlamento 35 deputati fascisti. Le azioni militari dei fascisti continuarono, aumentando il clima di paura nel paese fino alla ‘<b>marcia su Roma’ del 28 ottobre 1922</b>, quando, dopo aver assaltato alcune prefetture, i fascisti, armati e in assetto militare, da più parti puntarono su Roma. Il Re si rifiutò di firmare lo stato di assedio proposto dall’allora presidente del consiglio, il liberale Facta, e incaricò Mussolini di formare un governo di coalizione con liberali e popolari. Fu proprio in occasione della presentazione di tale governo alle camere che Mussolini pronunciò il celebre discorso in cui affermò che avrebbe potuto fare “di quest’aula sorda e grigia un bivacco per i miei manipoli”, ma per il momento si sarebbe accontentato di formare un governo di coalizione!</p>

<p><b>1921</b>: Al Congresso di Livorno l’ala di sinistra del PSI, di cui fanno parte Antonio Gramsci e Palmiro Togliatti, abbandona il partito e fonda una nuova formazione politica: il Partito Comunista d’Italia. Sempre nello stesso anno viene fondato il Partito Nazionale Fascista da Benito Mussolini.</p>

<p><b>1924</b>: Il feroce assassinio del deputato socialista moderato Giacomo Matteotti, avvenuto il 10 giugno 1924, solleva invece un’ondata di indignazione, che sembra sul punto di spazzare via il fascismo. Matteotti, purtroppo, aveva avuto la pessima idea di denunciare in Parlamento le frodi e la violenza dei fascisti durante le elezioni e dunque dovette pagare con la vita il suo coraggio. I deputati dell’opposizione abbandonano in segno di protesta il Parlamento e questo gesto è chiamato la ‘‘secessione dell’Aventino’’ in ricordo dell’episodio della storia romana. Nonostante il turbamento dell’opinione pubblica, Mussolini passa all’offensiva.</p>

<p><b>3 gennaio 1925</b>: Dopo il superamento della crisi di consenso seguita al delitto Matteotti, Mussolini con il discorso del 5 gennaio 1925, iniziò la costruzione del regime, di quella che sarà l’Italia fascista, che finirà il 25 luglio 1943 con la caduta del governo e l’arresto di Mussolini da parte del Re.</p>

<h2>Il regime e il consenso</h2>

<p>Tra l’ottobre 1922 e l’inizio del 1925, Mussolini creò le condizioni per la costruzione di quello che sarà il regime fascista . Il centro della sua azione fu la mano libera ai capi delle squadre paramilitari, le ‘camicie nere’ che avevano organizzato la ‘marcia su Roma’, per l’intimidazione degli oppositori del governo, fossero essi comunisti e socialisti, oppure liberali e popolari cattolici. Il culmine si ebbe con il rapimento e l’assassinio del deputato socialista Giacomo Matteotti nell’estate del 1924. Il crimine destò molto clamore; i non-fascisti liberali si divisero tra chi appoggiava Mussolini e chi stava con gli oppositori; tra questi, per esemplificare, Giovanni Gentile, promotore di un “Manifesto degli intellettuali fascisti”, e Benedetto Croce, promotore di un Manifesto di segno opposto. Mussolini mostrò di poter superare il momento critico con un forte giro di vite in senso repressivo. Dopo che il 5 gennaio 1925, in un discorso alla Camera, si assunse l’intera responsabilità politica di quanto accaduto, iniziò con le cosiddette ‘leggi fascistissime’, e, in pochissimi anni, procedette all’abolizione di ogni libertà di stampa, allo scioglimento di tutti i partiti politiciad eccezione del Partito Nazionale Fascista, all’abolizione di fatto dei sindacatie del diritto di sciopero, alla istituzione della figura del Capo del Governo, il Duce –con un suo esercito personale, la Milizia Volontaria per la Sicurezza Nazionale, formata dai reduci delle squadre di ‘camicie nere’– fino all’abolizione di fatto del Parlamento e alla sua sostituzione sostanziale con il Gran Consiglio del Fascismo. Le direzioni principali per la costruzione del regime e del consenso, tuttavia, furono essenzialmente la repressione e la propaganda. Capillare ed efficiente la prima, attraverso un’occhiuta polizia segreta, l’OVRA, e l’istituzione del Tribunale Speciale per la sicurezza dello Stato, le cui sentenze inappellabili condannarono al confino o in carcere i maggior i oppositori politici, oltre a intellettuali e lavoratori. Tra questi Antonio Gramsci, segretario del Partito Comunista, che morì in carcere, e Sandro Pertini, dirigente socialista e futuro presidente della Repubblica Italiana. Formidabile ed efficacissima macchina la seconda, limitata solo dalla potenza della Chiesa cattolica che con il Concordato e i Patti Lateranensi del 1929, in cambio dell’appoggio al regime, conquistò un suo spazio, libero da ingerenze statali.</p>
 
<h2>Il militarismo</h2>

<p>L’esperienza del biennio 1919-20 aveva insegnato a Mussolini che i combattenti erano un’arma potentissima di propaganda. Scrive Patrizia Dogliani, una storica della società fascista: “Dal 1925 in Italia vi sarebbe stata una sola interpretazione ufficiale della guerra e del dopo guerra. La guerra, secondo la vulgata, aveva, nel completare l’Unità d’Italia, messo in luce l ’‘uomo nuovo’, il combattente, pronto ad offrire la propria vita per salvare il destino della Nazione.” (Il fascismo degli italiani. Una storia sociale, Torino, UTET, 2008, p. 94). L’Associazione Nazionale Combattenti, protagonista del ‘biennio rosso’, fu neutralizzata dalla formazione di tante associazioni d’arma, che organizzavano raduni sui luoghi della Grande Guerra e coltivavano un mondo esclusivamente maschile, sensibile ai richiami dei valori della virilità imposti dal Fascismo.</p>

<p><b>1935-1936</b>: L’Italia di Mussolini, invece, attacca l’Etiopia. Il comandante in capo del corpo di spedizione italiano, il generale Pietro Badoglio
, entra nella capitale Addis Abeba. La Società delle Nazioni reagisce all’annessione dell’Etiopia, applicando all’Italia delle sanzioni economiche, ma queste risultano inefficaci per la scarsa volontà delle democrazie occidentali di applicarle integralmente. Inoltre egli raggiunge, con la proclamazione
dell’Impero dell’Africa orientale italiana, il punto più alto di popolarità e il maggior numero di consensi al regime, sia in Italia sia all’estero.</p>

<h2>La famiglia</h2>

<p>Il fascismo mise al centro della società italiana la famiglia pensata e organizzata secondo le secolari tradizionali rurali: l’uomo pater familias, la donna fattrice e donna-di-casa in tutti i sensi, tanti, tanti figli per arricchire la razza e la civiltà italiana di robuste braccia da lavoro e giovani uomini per le guerre di conquista coloniale. Ci piace qui ricordare ancora quanto scrive Dogliani a proposito della con cezione fascista della donna: “il connubio tra Fascismo e Chiesa cattolica aumentò il peso del pensiero cattolico conservatore nell’atteggiamento fascista nei confronti delle donne. Virilismo e cattolicesimo conservatore composero la miscela atta a rendere la donna subalterna alla volontà maschile, ma il Fascismo la rese anche essenziale alla realizzazione della società che concepiva.” (op. cit.p. 119) </p>

<h2>La scuola</h2>

<p>Grandissima attenzione il regime pose alla formazione delle nuove generazioni. Già nel 1923 Giovanni Gentile, ministro dell’educazione nazionale, mise mano alla costruzione della nuova scuolacon una riforma complessiva di struttura e programmi incardinata, da un lato, sul pensiero idealistico, contrapposto al positivismo ottocentesco dell’Italia liberale, e, dall’altro, sul ginnasio-liceo classico con funzione di selezione della futura classe dirigente. I libri di testo erano controllati dallo Stato e l’ideologia veicolata nelle scuole era squisitamente fascista, modellata anno per anno rispetto alle esigenze politiche del momento. Va ricordato, peraltro, che l’impianto, lo ‘scheletro’, della riforma gentiliana tiene in piedi la scuola italiana ancora oggi. La scuola, tuttavia, era solo un tassello del più grande disegno di fascistizzare la gioventù. Si crearono organizzazioni giovanili fasciste: “Balilla” per i ragazzi dagli 8 ai 14 anni, “Avanguardia giovanile fascista” per i giovani dai 14 ai 18 anni, “Gruppi Universitari Fascisti” per gli studenti universitari, e a 17 anni ci si poteva arruolare nella Milizia Volontaria per la Sicurezza Nazionale. La Chiesa riuscì, nelle trattative per il concordato del 1929, a conservare la sua Azione Cattolicae la sua FUCI (Federazione Universitaria Cattolica Italiana), certamente, però, non libere di professare idee antifasciste né di ‘fare politica’.</p>

<h2>Il razzismo</h2>

<p>Un posto cruciale del disegno politico fascista occupò la politica coloniale. L’Italia fascista invase e conquistò l’Etiopia con una guerra feroce e sanguinosissima, la occupò e la governò con una repressione brutale, secondo i peggiori vizi del colonialismo occidentale. Mussolini proclamò “il ritorno dell’Impero sui colli fatali di Roma” con la creazione dell’A.O.I. (Africa Orientale Italiana) e raggiunge il massimo del consenso popolare. Gli italiani si sentirono conquistatori e dominatori del mondo. Soprattutto cominciarono a sentirsi una ‘razza superiore’! I giornali, la pubblicità, la radio, il cinema, le organizzazioni fasciste di massa, insistevano con una campagna martellantesul tasto dell’italianità e della manifesta superiorità dei bianchi, in quanto i ‘negri’ abissini (etiopi) praticavano ancora la schiavitù, come dice il testo di “faccetta nera”, una canzone all’epoca famosissima!. Su questo fertile terreno si innesterà l’ideologia razzista vera e propria del “Manifesto della Razza” che accoglie le peggiori proposizioni del razzismo biologico di Gobineau e della difesa della purezza della razza in puro stile nazista. Il punto più basso fu raggiunto quando nella legislazione italiana s’introdusse la discriminazione razziale. <b>Le leggi razziali del 1938</b> suddividevano i cittadini italiani in cittadini di ascendenza “ariana” e cittadini di ascendenza ebraica o africana o altro. Di fatto, furono leggi antisemite, in quanto rivolte soprattutto contro gli italiani di religione ebraica, ai quali furono opposti i divieti più incredibili che a noi, oggi, nell’era della Dichiarazione universale dei diritti umani (“Tutti gli esseri umani nascono eguali in dignità e diritti”!), appaiono palesemente assurdi. Eppure....</p>

<h2>L’alleanza con il nazismo, la guerra mondiale, la fine</h2>

<p>Il 1933 vede in Germania l’ascesa al potere del partito nazist aguidato da Adolf Hitler. Mussolini vede in lui un naturale alleato, con cui condividere il comando di quell’ordine nuovo che assieme avrebbero imposto all’Europa, fino ad allora dominata da Francia e Inghilterra. Come sappiamo, però, le cose non andarono così. La guerra europea diventò mondiale, l’Unione Sovietica e gli Stati Uniti con i loro al leati sconfissero, a prezzo di cinquanta milioni di morti, dopo sei anni di battaglie combattute su tre continenti, l’asse Germania-Italia-Giappone e i loro alleati minori. Il tentativo della dinastia di Savoia di salvare la monarchia in Italia scaricando Mussolini finì nella tragedia della guerra civile, con la Resistenza dei partigiani antifascisti contro i nazisti che avevano occupato il paese con la collaborazione dei loro alleati fascisti.</p>

<p>Allo scoppio della Seconda Guerra Mondiale, iniziata dalla Germania nazista con l’invasione della Polonia nel 1939, Mussolini si alleò con Hitler con il Patto d’acciaio e nel giugno del 1940 entrò in guerra, aggredendo la Francia, nella speranza di partecipare al bottino di una rapida vittoria. Anche questo fu però militarmente un insuccesso. Sbarcati gli Alleati in Sicilia, il 25 luglio 1943 il Gran Consiglio del Fascismo sfiduciò Mussolini: il Re lo destituì, e affidò l’incarico di formare un governo “tecnico” al <b>maresciallo Pietro Badoglio</b>, che allora dichiarò: «La guerra continua». L’8 settembre 1943, però, annunciò l’armistizio con gli americani. Ci fu prima esultanza poi disorientamento, sbandamento nell’esercito, incerto fra la lealtà al Re e la responsabilità verso il Paese occupato, grave crisi istituzionale, ma formalmente lo Stato continuò a esistere, retto dal legittimo, ancorché screditato Vittorio Emanuele III. L’Italia subì nel biennio una doppia occupazione militare: da un lato le truppe angloamericane che, alleate col governo Badoglio trasferitosi con il Re a Brindisi, risalivano lentamente la penisola, con dure battaglie e con l’appoggio dei bombardamenti aerei; dall’altro le truppe tedesche, alleate della <b>Repubblica sociale italiana</b>, fondata e insediata a Salò da Mussolini, su richiesta di Hitler, occupavano il Centro-Nord con 7 divisioni. Nel luglio del 1944, per decreto, Mussolini militarizzò i suoi organizzando le brigate nere, per combattere i partigiani.</p>

<p>E finalmente il 25 aprile 1945 l’Italia si liberò dal fascismo e aprì la strada alla Repubblica democratica e alla sua nuova Costituzione, “fondata sul lavoro. Il 9 maggio dello stesso anno il re decise di abdicare in favore del figlio Umberto II, nella speranza che egli apparisse meno coinvolto nel fascismo e nella guerra agli occhi del popolo, ma al gesto non seguirono gli effetti desiderati.</p>

<h3>Nascita e sviluppo della Resistenza</h3>

<p>La Resistenza, che non fu solo armata, ma anzitutto culturale, da noi come in altri paesi europei, trovò le sue premesse nell’antifascismo: questo sentimento, che fu anche pensiero etico-politico e movimento sviluppatosi in clandestinità, in esilio e nelle carceri, si può dire nato con l’assassinio del deputato socialista Giacomo Matteotti, rivendicato da Mussolini nel 1924, e in particolare con la formazione delle Brigate internazionali, che combatterono, dal 1936 al 1939, nella guerra civile spagnola, contro la destra di Franco, sostenuta ufficialmente da Hitler e da Mussolini. La Resistenza si sviluppò prevalentemente al Centro-Nord, ma anche con episodi memorabili a Bari, Napoli, Roma. Nel complesso durò solo 20 mesi (settembre 1943-aprile 1945), ma vide una grande partecipazione popolare, con circa 250000 combattenti, aiutati da innumerevoli forme di resistenza civile. Tra queste un ruolo notevole ebbe il mondo articolato della Chiesa cattolica, che offrì spazi di protezione e di solidarietà a coloro che soffrivano le vicende della lotta armata. Qualcuno parla in proposito anche di guerra civile, riferendosi agli scontri fra italiani, che si protrassero anche dopo la fine della guerra, con assassini mirati. Questa visione è parsa però riduttiva. La vicenda fu certamente dolorosa e ci furono persone in buona fede, da una parte e dall’altra, così come non mancarono eccessi e violenze, da ambo le parti. È comunque un dato di fatto che i resistenticombatterono per la libertà del Paese, anche di coloro che combattevano dall’altra parte. Il rifiuto alla chiamata alle armi ordinata da Mussolini fu espresso da circa il 40% dei giovani italiani del Centro Nord, che fuggirono spontaneamente in montagna, per organizzare la lotta contro tedeschi e militanti della Repubblica di Salò. Notevole fu anche il contributo del nostro esercito, in gran parte passato alla resistenza, anche con ufficiali e soldati del Sud: circa 600 000 di loro resistettero nei lager, per fedeltà al giuramento fatto al re. Complessivamente sono caduti in 86 000, mentre i caduti partigiani e patrioti sono 54 700. Memorabili sono, a questo proposito, i discorsi del presidente del Consiglio Alcide De Gasperi alle Conferenze della pace di Parigi (10 agosto 1946 e 10 febraio 1947): discorsi documentati, attenti, umili, dignitosi, generosamente aperti all’ONU, da costruirsi insieme, a fianco delle democrazie occidentali, benché l’Italia fascista non fosse stata fra i paesi fondatori delle Nazioni Unite. I generali americani Alexander e Clark manifestarono un chiaro riconoscimento del contributo fondamentale dato dalla Resistenza alla liberazione dell’Italia e alla sconfitta del nazifascismo. La Resistenza non fu dunque condotta da un esercito militarmente organizzato, ma da gruppi di volontari più o meno armati, in particolare i GAP, che per lo più non accettarono lo scontro diretto, ma si limitarono ad azioni di sabotaggio delle linee telefoniche, telegrafiche, ferroviarie, con imboscate e fughe, cercando poi anche di difendere il patrimonio di beni e di infrastrutture italiane, quando i tedeschi si ritirarono. Sul piano istituzionale, come s’è detto, ci fu continuità nel passaggio dal crollo del fascismo alla Resistenza e alla nuova Costituzione. Se il Governo Badoglio, fatto di militari e funzionari, pensò a liberarsi del fascismo per rimettere in vigore lo Statuto Albertino, la ricostituzione dei partiti antifascisti e di due nuovi partiti, la Democrazia Cristiana e il Partito d’Azione, indussero il Re a formare governi provvisori, aperti alla loro partecipazione, in vista di un cambiamento istituzionale. Nella primavera del 1944 Palmiro Togliatti, leader del Partito Comunista Italiano, fece la cosiddetta svolta di Salerno, che implicava la rinuncia a volere subito la repubblica, e a perseguire la rivoluzione socialista e assunse l’impegno a lavorare nel contesto istituzionale esistente. Era la premessa per la costituzione di un comando unitario delle formazioni partigiane, riunite nel CVI (Corpo volontari della libertà). Il primo Congresso dei CLN (Comitato di Liberazione Nazionale) tenutosi a Bari decise di accantonare la questione istituzionale, rinviandola a un futuro referendum, insieme alla convocazione dell’Assemblea Costituente. Così avvenne che, con il Decreto luogotenenziale n. 98 del 16 marzo 1946 (Il Re aveva abdicato a favore del figlio Umberto), si affidava al referendum la scelta fra monarchia e repubblica e si fissavano dei limiti ai poteri della Costituente. In tal modo l’Italia, senza passare attraverso una rivoluzione e un regicidio, si avviava a elaborare una costituzione che tenesse conto del passato e che s’inserisse nel solco del costituzionalismo moderno, arricchendolo con forti elementi di solidarietà sociale.</p>

<section aria-label="End">
<a href="federicoII.html">&#171; Federico II</a></p>
<a href="index.html">Index</a>
<a href="federicoII.html">Federico II &#187;</a>
</section>

</body>
</html>
