<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="L'avvento di Pietro il Grande"/>
    <title>L'avvento di Pietro il Grande</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>L'avvento di Pietro il Grande</h1>

<p>L’avvento di Pietro il Grande Assai più impegnativo fu lo sforzo di apertura e rinnovamento compiuto dalla Russia sotto lo zar <b>Pietro I</b>, ben presto detto il Grande da storicie biografi. Quarto esponente della dinastia Romanov, Pietro era nato nel 1672 ed era succeduto nel 1682 al fratello Fëdor III. Anche dopo che Pietro ebbe raggiunto la maggioreetà, per diversi anni il governo della Russia era rimasto nelle mani dei suoi parenti e degli <b>strelitzi</b>, la guardia armata del Cremlino. Relegato in un villaggio vicino a Mosca, il giovane zar dedicava il suo tempo a dirigere esercitazioni militari e ad immaginare un futuro dipotenza navale per la Russia, che non aveva ancora un proprio porto sul mar Nero e sul Baltico, dominati l’uno dall’Impero ottomano e l’altro dalla Svezia. Solo al principio del 1694 Pietro decise di assumere il potere e di dedicarsi alla direzione del governo. Nel 1695 il suo primo atto importante fu l’adesione all’alleanza antiturca fraAustria e Polonia sorta dopo il fallito assedio di Vienna; per concretizzare i suoi progetti navali fece costruire un cantiere sulle acque dell’alto Don, nel cuore della Russia continentale,a metà strada fra Mosca e il mare di Azov. Con la <b>flotta da guerra</b> costruita in un solo anno ridiscese il fiume e nel 1696 pose sotto assedio e conquistò la fortezza turca di Azov, ma l’avvio delle trattative che condussero poi alla pace di Carlowitz del 1699 impedì allo zar di proseguire la guerra fino a procurarsi un accesso dal mare di Azov al mar Nero.</p>

<h2>I viaggi in Europa e le riforme in Russia</h2>

<p>Pietro abbandonò allora il teatro della guerrae compì nel 1697-98 <b>un viaggio in Europa</b>, con due lunghi soggiorni in Olanda e in Inghilterra, per osservare direttamente le tecniche impiegate nei maggiori cantieri navali e nelle fab-briche di cannoni. Dopo un anno e mezzo di assenza, tornò in Russia accompagnato daesperti di cantieristica, ingegneria e metallurgia reclutati in gran parte in Germania; si posequindi a realizzare in pochi anni un’opera di profonda trasformazione del suo paese. Una parte delle riforme allora avviate riguardò la potenza militare della Russia, con la creazionedi un esercito permanente e il rafforzamento della flotta da guerra, l’apertura di <b>fabbriche di cannoni e armi</b> moderne, l’attivazione delle miniere di ferro degli Urali. La guerra con la Svezia fu l’occasione per mettere alla prova questo apparatomilitare e accrescerne la forza, come pure per riorganizzare il sistema fiscale e incrementarele entrate statali. A queste scelte strategiche lo zar aggiunse alcune misure di ordine culturale, come l’introduzione della numerazione araba e la riforma del calendario, con gli anni computati dalla nascita di Cristo e non più, al modo bizantino, dalla creazione del mondo.</p>

<h2>Una modernizzazione forzata</h2>

<p>Nel tentativo di creare una nuova Russia, aperta al confronto con l’Europa occidentale e non più limitata all’orgoglioso recupero e mantenimento dell’eredità bizantina, c’era qualcosa di paradossale. Pietro usò il suo potere per imporre una <b>modernizzazione forzata</b> degli apparati militari e amministrativi e dello stato; ma i suoi metodi restarono quelli dell’<b>autocrazia</b>, nella quale tutti, dai nobili ai contadini, erano dei servi di fronte allo zar, e furono poco in grado di mutare anche la natura profonda della società stessa. <br>Pietro operò una sanguinosa <b>decimazione nel corpo degli strelitzi</b>, che non rifiutava l’eccessiva influenza degli stranieri, era accusato di complottare contro lo zar e fu alla fine soppresso. Lo zar trasformò migliaia di servi rurali in manodopera industriale, combatté il prestigio dei monaci e del clero ortodosso (abolendo fra l’altro il potere del patriarca di Mosca), costrinse la nobiltà a <b>tagliarsi le lunghe barbe</b> e a vestire secondo la moda occidentale. La riforma, portataa termine nel 1722, trasformò la nobiltà in una classe posta pienamente al servizio dello stato,distribuita secondo una rigida gerarchia di quattordici ranghi e tenuta a dedicarsi alle funzionimilitari, giudiziarie e amministrative.</p>

<footer>
<p><b>Strelitzi</b> In russo strel’cy, “moschettieri”, un corpo permanente istituito a metà Cinquecento.</p>
</footer>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
