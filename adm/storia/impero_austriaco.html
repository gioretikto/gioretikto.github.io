<!DOCTYPE html>
<html>
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="John F. Kennedy"/>
  <title>L'impero austriaco; nascita dell'Ungheria</title>
  <link rel="stylesheet" type="text/css" href="../style.css" media="screen">
</head>

<body>

<nav>
  <ul>
    <li><a class="navbar" href="../index.html">Home</a></li>
    <li><a class="navbar" href="index.html">Indx</a></li>
  </ul>
</nav>
      
<div class="content">

<h1>L'impero austriaco; nascita dell'Ungheria</h1>

<p>A seguito dell’unificazione italiana e tedesca, l’<b>Impero d’Austria</b> di Francesco Giuseppe II (1848-1916) era stato <b>allontanato dalla Germania</b> e aveva <b>perso importanti regioni in Italia</b> (Lombardia e Veneto). Eppure continuava a essere un gigante per l’estensione del territorio, che andava dal Trentino alla Boemia, dall’Ungheria alla Croazia. Le istituzioni parlamentari avevano poco peso nella vita dell’impero, dominato da una burocrazia efficiente ma autoritaria. Il principale problema dell’Austria erano le <b>numerose e irrequiete nazionalità</b> che componevano lo stato. L’Impero era infatti formato per un terzo da tedeschi e per il resto da popolazioni di varie nazionalità (Ungheresi, Polacchi, Cechi, Italiani, Serbi ecc.), che aspiravano a rendersi autonome o addirittura indipendenti da Vienna. Nel 1867 l’imperatore Francesco Giuseppe, per guadagnarsi l’appoggio degli Ungheresi, concesse <b>all’Ungheria un’ampia autonomia politica</b>, dividendo l’impero in due Stati associati: l’Austria e l’Ungheria. Nel nuovo Impero d’Austria e Ungheria, le due parti dello Stato avevano in comune il sovrano, l’esercito, le finanze e la politica estera; avevano invece due distinti parlamenti e governi. Il predominio dell’Austria e dell’Ungheria aggravò il <b>malcontento delle altre nazionalità</b> (Slavi e Italiani), che non godevano degli stessi diritti delle due popolazioni maggiori. Le tensioni aumentarono, ma il governo imperiale cercò di mantenere l’unità dello Stato con ogni mezzo, mostrandosi sordo alle richieste di autonomia delle minoranze nazionali. Indebolito da questi contrasti interni, l’Impero austro-ungarico cercò appoggio e sostegno nella Germania di Bismarck, con la quale formò, nel cuore dell’Europa, il blocco dei cosiddetti <b>imperi centrali</b>.</p>

<section>
<a href="comparative_sup.html">&#171; The comparative of superiority</a></p>
<a href="index.html">Index</a>
<a href="superlative.html">The Superlative &#187;</a>
</section>

</body>
</html>
