<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Guerra in Crimea"/>
    <title>Guerra in Crimea</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.html">Home</a></li>
        <li><a class="navbar" href="index.html">Index</a></li>
    </ul>         
</nav>

<div class="content">

<h1>Guerra in Crimea</h1>

<p>La guerra in Crimea è considerata non a torto la prima guerra moderna. In che senso questo breve e cruento conflitto fu moderno? Per le tecnologie usate, comprese quelle degli armamenti, ma anche per essere stato il primo a venir documentato quasi in diretta, sia con corrispondenze giornalistiche sia con fotografie. Come la guerra del Vietnam negli anni
Sessanta del Novecento sarà la prima guerra «televisiva», così la guerra di Crimea è stata la prima guerra «fotografica». Gli inglesi, e più tardi anche gli altri alleati, permettevano ai
corrispondenti di arrivare quasi alle prime linee, il che dava agli articoli trasmessi via telegrafo una vivacità e un’immediatezza senza precedenti. Un’altra importante innovazione fu la
navigazione a vapore. Le navi inglesi e francesi erano per lo più mosse da macchine, mentre il naviglio turco e in buona parte quello russo restavano prevalentemente a vela, con la
conseguenza che nelle manovre in mare aperto la superiorità dei primi risultava schiacciante. Un altro vantaggio degli alleati furono le armi da fuoco a canna rigata contro le armi turche a canna liscia. I loro fucili mantenevano apprezzabile precisione di tiro e potenza letale anche a 1500 metri di distanza; i moschetti tradizionali a canna liscia non superavano la gittata utile di cento metri. Nel corso del conflitto, vennero anche progettati prototipi sia di sottomarini sia di carrarmati, anche se l’introduzione effettiva dei mezzi corazzati si avrà solo verso la fine della Prima guerra mondiale.</p>

<p>Ma la guerra di Crimea è stata moderna anche nel senso orribile di mietere molte vittime tra la popolazione civile, soprattutto a causa del lungo assedio alla città di Sebastopoli. Il
disastro, dal punto di vista sanitario e logistico, fu totale. Le malattie (devastanti furono colera e dissenteria), la cattiva nutrizione, il freddo, le infezioni postoperatorie uccisero più militari e civili delle granate o delle scariche di fucileria. La coesistenza di un’artiglieria capace di sparare proiettili esplosivi da un quintale e armi bianche
tradizionali, sciabole e baionette, provocò un gran numero di feriti, sia da scoppio sia da taglio. Per un altro aspetto, invece, la guerra di Crimea ci rimanda a un mondo
definitivamente scomparso. Alla metà dell’Ottocento giocavano ancora la loro partita mondiale quattro Imperi: russo, austroungarico, ottomano, inglese. Si potrebbe aggiungerne un quinto, quello francese, con dimensioni e peso politico tuttavia minori in confronto agli altri. Per ciò che ci interessa più da vicino, la campagna di Crimea si rivelò subito molto difficile per clima, condizioni sanitarie, abitudini, livello generale di sviluppo. Quando le prime truppe britanniche arrivarono a Gallipoli, all’imboccatura dello stretto dei Dardanelli, un chirurgo inglese annotò: «Di tutti i posti incivili e miserabili che abbiate mai visto o sentito nominare, Gallipoli è il peggiore. Appare di almeno tre secoli indietro rispetto a qualunque altro posto in cui sia stato». E dire, ironia dei nomi, che Gallipoli deriva dalla contrazione di due parole greche che significano «bella città». Gli inglesi combatterono con l’abituale durezza. Quando la Marina di Sua Maestà bombardò dal mare la città di Odessa, scaricando migliaia di proiettili esplosivi contro le case d’abitazione, perfino i giornali francesi
scrissero che s’era trattato di un attacco «eccessivo». Il pretesto formale del conflitto era stato di irreale futilità. Nel 1850 i preti ortodossi e cattolici di Gerusalemme avevano aperto una contesa sul diritto di precedenza in certi luoghi della cristianità, a cominciare dalla «santa mangiatoia» di Betlemme. Il Vaticano, saggiamente, si disinteressò della
questione. Non così lo zar Nicola, che colse al balzo l’occasione chiedendo alla Sublime Porta (la Palestina era allora un protettorato ottomano) di proteggere i cristiani di obbedienza
ortodossa. Il presidente francese Luigi Napoleone, che nel dicembre 1852 sarebbe diventato imperatore con il titolo di Napoleone III, pensò d’intervenire in difesa dei cattolici. La
faccenda degenerò, soprattutto perché sotto il pretesto religioso premevano interessi concreti. La Russia voleva l’indebolimento dell’impero ottomano per guadagnare l’accesso al
Mediterraneo attraverso i Dardanelli. La Francia progettava di rafforzare la sua influenza in Egitto. Quanto all’Inghilterra, uno dei suoi timori era proprio che la Russia estendesse la sua presenza in quel mare che, dopo il Congresso di Vienna, era praticamente diventato un lago inglese. Ce n’era più che a sufficienza per una guerra, che difatti scoppiò. Nell’estate del 1853 i russi aprono le ostilità, occupando i principati danubiani della Moldavia e della Valacchia. Si riuniscono in fretta e furia i plenipotenziari europei a Vienna, in cerca di un accordo che, però, non si trova. In novembre la flotta russa affonda delle navi turche. Francia e Gran Bretagna, con un intervento che oggi definiremmo «preventivo», mandano le flotte nel Mar Nero. Nel febbraio 1854 la guerra è ufficialmente dichiarata. Nonostante la sua relativa brevità, questa guerra ha continuato per molto tempo a sprigionare un forte richiamo, sia per le conseguenze che ebbe, sia per la forte evocazione di memorie che ha suscitato. Non certo a caso, esistono a Parigi il grande Boulevard Sébastopol e il Pont de l’Alma (fiume a nord di
Sebastopoli); non a caso esiste in diverse città italiane una via Cernaia, dal nome di un altro fiume sul quale aspramente si combatté. La Crimea, infatti, diede anche modo al conte di Cavour di porre in atto una delle sue più riuscite trame politiche. Il regno di Sardegna partecipò alla campagna con un corpo di quindicimila uomini, al comando del generale Alessandro La Marmora. L’Austria-Ungheria, è ovvio, non vedeva di buon occhio la presenza dei piemontesi. Francia e Gran Bretagna rassicurarono allora l’imperatore, facendogli sapere che l’esercito sardo avrebbe sì preso parte alle operazioni ma in posizione subalterna e con un finanziamento delle casse britanniche. Cavour, però, rifiutò il finanziamento diretto, e accettò denaro
dagli inglesi, ma solo come un prestito al ragionevole tasso del tre per cento. Dove il conte dispiegò in pieno il suo genio fu a Parigi nel 1856, a guerra finita, attorno al tavolo nel quale si stabilirono le regole della pace. Già sedere alla pari con i grandi d’Europa (cioè del mondo) era stato il frutto di abili manovre. Uscire dal Congresso avendo fatto approvare due o tre mozioni presentate dal piccolo Piemonte fu un capolavoro. La conseguenza fu che della questione italiana si discusse in un consesso internazionale al più alto livello. Da quel momento, non sarebbe più stata una contesa locale tra regno di Piemonte e Impero austroungarico. La prima grande battaglia delle quattro che segnarono la guerra è quella combattuta sul fiume Alma a nord di Sebastopoli. Tale fu l’entusiasmo di Napoleone III per la vittoria, che commissionò la costruzione di un ponte sulla Senna da intitolarsi all’evento e che i parigini conoscono per due caratteristiche: la prima, tragica, è che nei suoi pressi è morta in un terribile incidente la principessa Diana; la seconda è che, delle quattro gigantesche
statue di soldati addossate ai piloni, una, quella dello zuavo, viene utilizzata dai parigini per misurare il livello del fiume. La battaglia dell’Alma, nella quale per la prima volta le due armate si misurarono direttamente, è del settembre 1854. Sulle alture a meridione del fiume s’erano fortificati trentamila fanti e tremilacinquecento cavalleggeri russi con ottantaquattro pezzi d’artiglieria al comando del generale principe Mensikov. Per sei giorni, tanto durò l’attesa della battaglia, il principe non fece nulla per proteggere le sue linee.
Memore delle guerre napoleoniche alle quali aveva partecipato, pensava di risolvere la situazione con un attacco di massa alla baionetta, ignaro del fatto che le fanterie nemiche erano molto superiori per numero e disponevano di armi più potenti e precise dei suoi moschetti a canna liscia. Sicuro d’una facile vittoria, lo sventato generale aveva fatto costruire una specie di tribunetta sulla sommità di un’altura, nella quale aveva invitato alcune giovani dame ad assistere alla battaglia come se si trattasse di uno spettacolo. Lo schieramento franco-inglese si presentava in quella grigia giornata d’inizio autuno con rutilanti uniformi, nelle quali dominavano il rosso e il blu, oltre al bianco immacolato delle cartucciere a tracolla: turchi, zuavi francesi, lunghe file di fanteria di linea; i reparti inglesi spiccavano sulla sinistra dello schieramento con le loro giubbe rosse, gli unici a essere protetti dalla cavalleria. I francesi avanzarono con passo baldanzoso, gli inglesi, al contrario, con andatura lenta, ritmata, immutabile, nonostante i vuoti che si creavano nelle file; quando un soldato cadeva, gli altri serravano senza cambiare ritmo.</p>

<p>Morivano i soldati alleati, ma morivano anche i russi; anzi gli artiglieri russi, che tiravano da batterie prive di protezione, cominciarono a morire prima ancora di rendersi conto da dove arrivassero i colpi. Si diffuse il panico, le ospiti della tribunetta, sconvolte, vennero allontanate in tutta fretta; molti sprovveduti comandanti rimasero sbalorditi dall’efficacia delle armi nemiche; il generale Kiriakov, che avrebbe dovuto comandare l’ala sinistra, corse ubriaco a rifugiarsi in una buca. Lo scontro durò in tutto un’ora e mezzo. In quei novanta minuti, i russi lasciarono sul terreno seimila uomini. Bisogna rendersi conto di che cos’era un campo di battaglia al termine di uno scontro del genere. I soldati morivano per ferite orribili: squarci, lacerazioni, dissanguamenti, ustioni, mutilazioni, immersi nel suolo fangoso, tra le viscere di uomini e di cavalli, tra urla, bestemmie, lamenti, grida atroci.
Alla fine dello scontro dell’Alma quasi diecimila uomini giacevano sul terreno, nell’odore nauseante del sangue che in qualche caso scorreva come un vero rigagnolo oppure ristagnava in larghe pozze sulle quali si precipitavano famelici milioni di insetti. Finite le sparatorie, per alcuni minuti gravò un silenzio irreale, le urla dei feriti e i lamenti dei moribondi cominciarono solo quando gli uomini si riebbero dallo choc. I resoconti e i diari dalla Crimea, alleati o russi, riferiscono gli stessi orrori. Avvicinandosi a Sebastopoli, il
medico chirurgo Mikolaj I. Pirogov vede</p>

<blockquote>i feriti, tra i quali c’erano casi di amputazione, distesi in due o tre per carro gementi e tremanti per il freddo e la pioggia. Uomini e animali si muovevano a stento nel
fango alto fino al ginocchio; ovunque si vedevano animali morti, gonfie carcasse di buoi che scoppiavano di schianto; le grida dei feriti e il gracchiare dei rapaci che calavano a stormi
sulle prede. In lontananza il rombo dei cannoni di Sebastopoli. In un’altra testimonianza si legge: Nulla è più atroce dello spettacolo di un corpo squarciato da una palla di cannone o da
un proiettile esplosivo. Un poveretto del 95° era stato colpito da due proiettili di cannone alla testa e al corpo. Un terzo proiettile gli esplose addosso e lo fece a pezzi. Solo dai
frammenti di stoffa, con i bottoni reggimentali ancora attaccati, si riusciva a capire che l’informe massa sanguinolenta era stata un essere umano... ad alcuni era stato tranciato il
capo come con una scure, altri che erano stati colpiti al petto o allo stomaco erano letteralmente maciullati come se fossero stati stritolati da una macchina.</blockquote>

<p>In quale modo si interveniva su quelle tremende ferite? Alla metà dell’Ottocento la chirurgia aveva ancora una tecnica piuttosto primitiva. Le ferite venivano cucite, gli arti spappolati amputati con bisturi e sega, l’unicaanestesia praticata era l’inalazione di un po’ di cloroformio (scoperto nel 1846) o l’assunzione di dosi abbondanti di alcol. Anche le misure antisettiche erano rudimentali e le infezioni causate da medicazioni mal fatte molto frequenti. Si può immaginare quali condizioni ci fossero in un ospedale da campo,
dove i feriti venivano scaricati a decine alla volta e dove spesso si operava all’aperto o alla luce incerta d’una lanterna, non di rado sotto il tiro delle artiglierie
nemiche. Durante la campagna di Crimea i medici militari erano privi quasi di tutto. Rari i mezzi e gli strumenti che s’immaginerebbero indispensabili in circostanze di quella gravità: lacci emostatici, pinze perl’estrazione delle pallottole, filo di sutura, cloroformio, disinfettanti. Scaricati dai carri, i feriti che erano ancora vivi venivano adagiati sulla nuda
terra, spesso nel fango. Le ferite agli arti non venivano bendate fino a quando un medico non aveva deciso se occorreva o no amputare. I medici correvano dall’uno all’altro nel tentativo di stabilire delle priorità, spesso intervenivano senza nemmeno muovere l’uomo da terra. Un memorialista russo ci ha lasciato questo ritratto di una locanda adiacente a un «ospedale»
militare:</p>

<blockquote>I medici del pronto soccorso arrivavano correndo con i grembiuli di tela cerata irrigiditi dal sangue coagulato, le mani coperte dibrandelli di carne che gli si erano seccati
addosso, lucide come guanti di sangue rappreso. Ingoiavano rapidamente del pollo con le mani in quello stato e, leccandosi le dita insanguinate, si precipitavano di nuovo al loro orrendo lavoro.</blockquote>

<p>Sappiamo dalle cronache che molte amputazioni erano così mal fatte che su quarantaquattro pazienti trattati, trentasei erano morti a seguito dell’operazione. Per quanto possa sembrare paradossale, il maggior numero di morti non lo causarono le ferite da combattimento ma le malattie, in particolare la diarrea che aveva una doppia causa nella dissenteria e nel colera. Scrisse un cronista che il fetore emanato dagli ospedali era così forte che lo si avvertiva da notevoledistanza. Nel periodo in cui questa guerra veniva combattuta, poco o nulla
si sapeva del bacillo portatore del colera. Le condizioni degli ammalati inglesi erano forse le peggiori. I russi ricoveravano i loro feriti a Sebastopoli, i francesi avevano allestito un ospedale piuttosto ben equipaggiato nelle vicinanze del fronte, gli ammalati inglesi venivano invece caricati su navi e portati fino a Scutari, all’estremità opposta del Mar Nero, di fronte a Costantinopoli, dove il sultano aveva messo a disposizione delle truppe di Sua Maestà una caserma in disuso adattata a ospedale. I colerosi sono pazienti in stato di sofferenza perenne. A parte il continuo bisogno di defecare, sono torturati da spaventosi crampi muscolari e da conati di vomito; per di più si trovano in stato di grave disidratazione con conseguente forte concentrazione del plasma sanguigno. Le contrazioni dolorose possono assumere talvolta l’aspetto di vere e proprie crisi epilettiche. Uomini in queste condizioni
dovevano issarsi a bordo di navi per mezzo di ripide scalette a pioli. Una volta saliti, venivano fatti stendere sul ponte dove giacevano per giorni, ciascuno con una sola coperta spesso
intrisa di sangue e feci. L’antropologo e psichiatra Robert. B. Edgerton, nel suo bel libro <i>Gloria o morte</i> sulla guerra di Crimea, ne descrive in questi termini la
condizione durante il penoso trasporto via mare: «Giacevano nella calura del giorno e nel freddo della notte, coperti di feci; tormentati da mosche, pulci, pidocchi e vermi; con le spalle e le natiche scorticate dalle assi di legno dei ponti ondeggianti». Sulla nave inglese <i>Kangaroo</i>, capace di ospitare 250 passeggeri, furono ammassati 1500 feriti
e malati. Su un’altra nave, la <i>Caduceus</i>, nel corso della traversata morirono 114 malati su 430. I cadaveri venivano gettati direttamente in mare. Scrive l’eminente vittoriano Lytton Strachey: «Chi può dire che fossero loro i più sventurati?». Gli uomini che riuscivano a sopravvivere anche alla successiva, e non meno penosa, fase del trasporto, pigiati a bordo di carri senza molle, dovevano infine affrontare l’ultimo girone del loro inferno: quello dell’ospedale. Le condizioni dei feriti erano sostanzialmente simili, cioè pessime, sia nello schieramento franco-inglese sia in quello russo. Lo scrittore Leone Tolstoj si trovava in servizio come ufficiale a Sebastopoli, dove prese parte ad alcuni scontri e dove maturò nel
marzo del 1855 la decisione di lasciare l’esercito: «La carriera militare non fa per me, prima me ne tirerò fuori, per darmi interamente alla letteratura, meglio sarà».
Lì, Tolstoj compose, fra gli altri, ilsuo racconto-reportage <i>Sebastopoli</i> nel mese di dicembre, nel quale descrive la situazione nelle retrovie russe:</p>

<blcokquote>In quella stanza fanno le medicazioni e le operazioni. Vedrete là dottori con le braccia insanguinate fino al gomito e facce pallide, cupe, all’opera accanto a una branda su cui, a occhi aperti e pronunciando come in un delirio parole insensate, talvolta semplici e toccanti, giace un ferito sotto l’effetto del cloroformio. I dottori sono intenti al compito rivoltante ma benemerito dell’amputazione. Vedrete un coltello affilato e ricurvo entrare nel bianco corpo sano; vedrete che con un grido terribile, straziante, imprecando, il ferito rientra immediatamente in sé; vedrete l’infermiere buttare in un angolo il braccio amputato; vedrete giacere su una barella, nella stessa stanza, un altro ferito che, guardando
l’operazione del compagno, si contorce e gemenon tanto per il dolore fisico quanto per le sofferenze morali dell’attesa; vedrete spettacoli terribili, che sconvolgono l’anima; vedrete la guerra non nella sua forma ordinata, bella e brillante, con la musica e il rullo del tamburo, con le bandiere al vento e i generali caracollanti, bensì la guerra nella sua più schietta espressione: nel sangue, nella sofferenza, nella morte. </blockquote>

<p>La guerra di Crimea si può considerare la prima guerra moderna anche perché è stata la prima a essere raccontata in diretta da una pattuglia di corrispondenti. Il leggendario William
Howard (Billy) Russell del «Times», Edwin L. Godkin del «Daily News», Thomas Chenery che scriveva, sempre per il «Times», da Costantinopoli. I loro articoli avevano allarmato e scosso il
pubblico inglese con le descrizioni dal vivo di orrori osservati di persona.</p>

<p>L’immenso scrittore si ricorderà di questa esperienza quando, dieci anni dopo, scriverà <i>Guerra e pace</i>. I suoi racconti da Sebastopoli suscitano polemiche, ma in quelle pagine c’è tutta l’atroce necessità della guerra, l’eroismo del popolo chiamato sotto le armi: «Per lungo tempo resteranno in Russia le grandi tracce dell’epopea diSebastopoli di cui è stato eroe il popolo russo». Ci vorranno i venti milioni di morti della Seconda guerra mondiale per far dimenticare la Crimea.</p>



<h2>Florence Nightingale</h2>

<p>In un’ala del nuovo ospedale di St Thomas, in una strada dove in genere i turisti non vanno (2, Lambeth Palace Road), c’è un curioso museo. Vale la pena di visitarlo, se si è interessati alla storia della medicina e allo straordinario personaggio di <b>Florence Nightingale</b>, la donna che ha inventato il corpo delle infermiere e, più in generale, l’ospedale moderno. Nelle sale del museo si possono vedere i documenti, gli oggetti, le fotografie, i costumi, gli strumenti medici che richiamano il conflitto di Crimea nei suoi aspetti sanitari e ospedalieri. C’è anche un altro monumento che ricorda quella guerra. Si trova a Waterloo Place e commemora le migliaia di uomini che caddero combattendo. Alcune sue parti sono state forgiate con il bronzo dei cannoni russi catturati a Sebastopoli. Sul basamento è inserita la figura di Florence, rappresentata come <i>The Lady with a lamp</i>, e vedremo le ragioni di
questo gentile soprannome. Che cosa fossero gli ospedali alla metà dell’Ottocento, anche fuori delle drammatiche circostanze di una guerra, è presto detto: dei luoghi infetti, dove il più delle volte si andava non per essere guariti ma per morire. Prima che nascesse un sistema ospedaliero degno del nome, le case di cura appartenevano o a istituti di carità o alle autorità locali. Ma nemmeno quando cominciarono a sorgere dei veri e propri ospedali tutti gli ammalati ebbero la possibilità di esservi ricoverati. Bambini, malati incurabili, pazienti contagiosi, donne incinte, pazzi venivano in genere respinti, sicché dovevano tornare a casa o sperare di trovare altrove una più caritatevole accoglienza. Le autorità locali si facevano di solito carico degli ospizi di mendicità con annessa «infermeria», dei manicomi, degli ospedali d’isolamento per malattie infettive o epidemiche. Le precarie condizioni igieniche, l’ignoranza delle procedure antisettiche, lo stesso vestiario di medici e infermiere, che eseguivano medicazioni e operazioni con gli abiti indossati abitualmente, erano tutti potenziali strumenti patogeni. Spesso erano proprio gli ospedali e i loro dintorni i luoghi dove era più facile contrarre un contagio. Fino alla metà dell’Ottocento la teoria prevalente era che le malattie fossero trasmesse dall’aria guasta (miasmi), dall’acqua stagnante, dai pozzi neri. Si pensava che, dopo un certo tempo, muri e soffitti di un ospedale si impregnassero di mephitic odours che si trasformavano in una fonte d’infezione. Il miglior rimedio pareva quello di cambiare l’aria il più spesso

<p>Si chiamava Florence per essere nata a Firenze il 12 maggio 1820, da una famiglia molto agiata che soggiornava spesso in Italia. Una sua sorella, per essere nata a Napoli, venne chiamata Parthenope. Con ogni evidenza, la signora Nightingale non esitava a mettersi in viaggio nemmeno quando era incinta, o comunque non sentiva il bisogno di rientrare in patria quando si accorgeva di esserlo, a dispetto delle orribili descrizioni che tanti viaggiatori hanno lasciato delle condizioni igieniche dell’Italia, specie del Mezzogiorno. Si
capì presto che Florence non era una ragazza come le altre. Nel febbraio 1837, quando non aveva nemmeno diciassette anni, annotò sul suo diario: «Iddio mi ha parlato chiamandomi al suo
servizio». La famiglia Nightingale apparteneva alla Chiesa Unitaria ma, in età adulta, Florence aderì alla Chiesa d’Inghilterra. Per un certo periodo fu anche attratta dal cattolicesimo, ma alla fine rinunciò, spaventata dalla complessa teologia della Chiesa di Roma. Non ebbe fidanzati né mai si sposò; fu corteggiata da un giovane che l’amava e che lei ricambiava di uguale sentimento ma alla fine preferì rifiutarlo. È possibile, ipotizzano i suoi biografi, che sia morta vergine, forse tentata da un’irrisolta inclinazione saffica. Florence disse più d’una volta di aver avuto delle visioni, ogni tanto cadeva in una specie di trance ipnotica: si trattava probabilmente di leggere sindromi epilettiche. Nel 1844 «sentì» che la sua vocazione profonda era la cura degli ammalati. Qualche anno più tardi i suoi genitori, preoccupati per la sua salute, la mandarono a fare un tour d’istruzione e di vacanza in Egitto. L’inquieta Florence risale il Nilo, vede le meraviglie della lontana gloria che adornano tuttora le rive di quel fiume maestoso. Ma, almeno per ciò che era il desiderio della famiglia, il viaggio non serve a niente. Il 12 maggio 1850, chiusa nella sua cabina a bordo della nave, annota: «Oggi compio trent’anni. L’età di Cristo quando cominciò la sua missione. Adesso, niente più sciocchezze infantili. Niente più amore. Niente matrimonio. Adesso Signore fa’ ch’io pensi solo alla Tua Volontà, a ciò che Tu desideri ch’io compia. Oh, Signore la Tua Volontà, la Tua Volontà». Al ritorno da quella intensa e drammatica vacanza, Florence decide che diventerà infermiera, gettando la sua amiglia nello sgomento. Alla metà dell’Ottocento non esisteva una riconosciuta professione d’infermiera: le donne che si occupavano dei malati erano spesso delle ubriacone inette; se appena più giovani, venivano considerate più o meno delle prostitute, e comunque bastava l’intimo contatto quotidiano con i corpi nudi degli ammalati per fare di loro delle potenziali meretrici. Inoltre, le condizioni igieniche degli ospedali erano terrificanti, basti pensare che quando un paziente moriva, un altro veniva subito messo nello stesso letto, senza nemmeno cambiare le lenzuola. Si capisce quindi facilmente quale angoscia dovette suscitare nell’agiata famiglia Nightingale l’intenzione di Florence di dedicarsi a quel lavoro duro e screditato. La ragazza, però, insistette, riuscendo a farsi mandare in Germania in un ospedale, il Kaiserswerth, retto dall’ordine delle diaconesse luterane. Al suo ritorno, grazie all’amicizia di famiglia con l’influente deputato Sidney Herbert, che resterà un suo amico per la vita, viene nominata supervisore del sanatorio di Londra. Non voglio seguire tutta la carriera di Florence, le molte cose che fece, le innovazioni che apportò nell’organizzazione ospedaliera, che oggi possono sembrare elementari, ma allora rappresentarono quasi una rivoluzione. Per esempio, un sistema elettromeccanico di campanelli che faceva apparire in un quadro il numero corrispondente al pulsante premuto in modo da evitare alle infermiere di percorrere più volte l’intera corsia per sapere chi era stato a chiamare; oppure un sistema di smistamento dei pasti per piano che consentiva ai degenti di mangiare vivande quanto meno tiepide anziché gelate. Ma il punto culminante della sua attività, il motivo per cui il suo nome viene ricordato, è legato alla guerra di Crimea.</p>

<p>L’ondata di commozione generata dai giornali era stata la ragione principale che aveva spinto Herbert e il governo a far partire la Nightingale. Il ministro e una pubblica opinione largamente favorevole sarebbero già bastati come supporto per un incarico così rischioso. In realtà Florence aveva un terzo punto di appoggio, il più importante, il più forte, nella stessa regina Vittoria, che s’interessò ripetutamente alla sorte e alla salute della Nightingale, chiese di leggere i suoi rapporti, inviò al ministro Herbert, quando ritenne che il momento fosse arrivato, un messaggio che valse più di un salvacondotto, dove si leggeva fra l’altro: «Fate sapere alla signora Herbert il mio desiderio che la signorina Nightingale e le altre signore dicano a quei poveri e nobili feriti che nessuno prende più vivo interesse e soffre di più per le loro pene o ammira di più il loro coraggio e il loro eroismo della loro Regina. Notte e giorno ella pensa alle sue dilette truppe. E così pure il Principe». Ricevuto l’augusto messaggio, Florence lo fece leggere ad alta voce nelle corsie con il doppio risultato di dare qualche sollievo ai sofferenti e di far sapere, a chi per caso non l’avesse ancora capito, chi comandava davvero lì dentro. Durò all’incirca sei mesi la parte più cruda del lavoro. Nella primavera del 1855 l’ospedale di Scutari era diventato irriconoscibile: spariti i segni più vistosi e nauseanti del degrado, aumentato l’ordine, assicurate le indispensabili condizioni profilattiche. Un dato lo dimostra: l’indice di mortalità in quei sei mesi s’abbatté drasticamente rispetto alla spaventosa cifra iniziale del 42 per cento. Strachey cita un particolare che basterebbe da solo a dare l’idea del cambiamento, non soltanto logistico e sanitario ma d’atmosfera. I soldati, che fino a qualche mese prima s’abbruttivano bevendo a dismisura nel tentativo di ricacciare sofferenze e ansia, avevano ridotto a tal punto il consumo di alcol da risparmiare sulla paga, riuscendo a mandare un po’ di soldi a casa. Non appena il fenomeno diventò abbastanza diffuso, la Nightingale lo trasformò in un altro dovere da assolvere, organizzando una specie di servizio bancario, da lei controllato, che s’incaricava di spedire il denaro. Florence Nightingale lascia la Crimea nel luglio 1856, quattro mesi dopo la conclusione della pace. La sua salute è seriamente compromessa: soffre di mal di cuore, ha frequenti svenimenti, avverte un continuo stato di prostrazione, il suo sistema nervoso è debilitato. Vivrà ancora a lungo, ma tale era stato lo sforzo al quale s’era sottoposta, da dover passare gran parte delle sue giornate chiusa in casa, sdraiata tra letto e divano, e tuttavia continuando a lavorare con ogni residua energia tra uno svenimento e l’altro. C’erano giorni in cui la debolezza le impediva perfino di mangiare. Intorno a quella donna fragilissima e solida, debole e indomabile, si raduna una piccola corte della quale fanno parte l’ex ministro Sidney Herbert, la zia Mai, sorella del padre, che le è stata sempre vicina seguendola fino a Scutari, il poeta Arthur Clough. È in quel circolo che, con l’appoggio della regina e dell’opinione pubblica, si pensa di nominare una Commissione incaricata di indagare sulle condizioni sanitarie dell’esercito. Nonostante la forte opposizione del capo della sanità militare, Sidney Herbert finisce per esserne designato alla presidenza. Giustizia vorrebbe che anche Florence ne facesse parte, ma i tempi non sono maturi: l’idea di una donna che sieda alla pari in un organismo di quel peso e con quel compito appare semplicemente impensabile. L’implacabile Florence non resta per questo con le mani in mano. Distesa sul suo divano, attanagliata dal male, scrive in sei mesi un tomo di quasi ottocento pagine dal titolo Notes on Matters Affecting the Health, Efficiency, and Hospital Administration of the British Army, zeppo di notizie, indicazioni e suggerimenti. Confortata dalla devozione della zia Mai, si alza di tanto in tanto nell’inutile tentativo di recuperare la salute, si reca per qualche settimana in una stazione climatica o termale, ma senza esiti apprezzabili. Come nota acutamente Strachey, è difficile capire se la divorino con più crudeltà la malattia o l’ansia. Un giorno invia a Herbert quella che definisce la sua «ultima lettera», il giorno dopo si offre di partire per l’India a curare le vittime dell’insurrezione. La guerra di Crimea rimane il suo grande, eroico, banco di prova, ma ciò di cui l’Europa le è particolarmente debitrice è la creazione nel 1860 della Nightingale Training School for Nurses al St Thomas Hospital, la prima vera scuola nella quale nasce la moderna figura dell’infermiera professionale. Una tragedia personale segna l’ultimo periodo della sua vita e imprime un tratto definitivo alla forza del suo temperamento. Lord Herbert toma nel 1859 a essere ministro della Guerra nel gabinetto Palmerston. Tra i suoi compiti c’è, ed è forse il più gravoso, quello di riorganizzare il mastodonte burocratico. Le principali opposizioni vengono com’è ovvio dalla stessa burocrazia, timorosa di ogni innovazione. La lotta si fa lunga, e tra le parti in conflitto è il ministro a sembrare il più debole. Invano la Nightingale lo sprona a resistere; invece di giovarsi di quegli incitamenti, il ministro pare cedere sotto il loro peso, al punto che comincia a dire sempre più spesso di voler abbandonare la vita pubblica. I medici, consultati, ne constatano il deperimento e ordinano il riposo. La Nightingale tiene a quella riforma più che a ogni altra cosa; l’uomo vacilla e lei lo sospinge; lui parla di ritirarsi nella bella tenuta di campagna di Wilton, orgoglio della famiglia, e lei lo rimprovera incitandolo a proseguire. Alla fine, Herbert capisce che ogni ulteriore sforzo è inutile, che quella battaglia non potrà mai vincerla, non nelle condizioni in cui è ridotto. Decide di abbandonare sia il progetto di riforma sia l’incarico. Alla notizia la Nightingale reagisce con furia, lo rimprovera aspramente, lo congeda con modi gelidi. Sidney torna nella sua bella dimora coperta d’edera, situata ai margini di una vasta brughiera. Lì, il 2 agosto 1861, appena compiuti cinquant’anni, muore. Possiamo dire che Florence contribuì a quell’esito fatale? Faccio mie le parole di Strachey, che sono chiarissime; «Quando l’impeto appassionato di uno spirito potente travolge con la propria veemenza uno spirito più debole fino a distruggerlo, è preferibile non formulare giudizi basati sui luoghi comuni della moralità». Si può credere che se la Nightingale fosse stata meno dura, Herbert non sarebbe morto. Ma è altrettanto certo che, in quel caso, lei non sarebbe stata Florence Nightingale. Per altri dieci anni Florence continua a esercitare una forte influenza sul ministero della Guerra e sul governo, riuscendo a far migliorare sia gli ambulatori sia gli ospizi di mendicità. Venerata come un’icona nazionale, passa le sue giornate di invalida nella casa di South Street dove vive per quarantacinque anni. Da ultimo è ridotta a una grassa vecchia signora, che sorride di continuo e risponde a sproposito. Di rado esce per una passeggiata in carrozza a Hyde Park. Nei momenti di relativa lucidità scrive di tutto, si azzarda a discettare di filosofia e di teologia, propone una serie di riforme per correggere i difetti del cristianesimo, fornisce una prova a suo giudizio definitiva sull’esistenza di Dio. Inveisce contro le menzogne della vita familiare e la fatuità del matrimonio (e c’è lì una chiave che molto rivela di lei) e deride le scoperte di Louis Pasteur, dichiarando che le infezioni sono un nonsenso, dal momento che nessuno le ha mai viste. Il biologo francese ha lanciato, dice con sprezzo, un <i>germ-fetish</i>. L’ultima volta che compare sui giornali da viva è nel 1907, tre anni prima del decesso, quando le viene conferita una delle più alte onorificenze del regno: l’Ordine al Merito. I telegrammi giungono a decine al suo indirizzo di South Street; nel giorno stabilito si recano al suo domicilio alcune tra le più importanti personalità del governo per consegnarle le insegne. Viene pronunciato un breve discorso che l’augusta inferma ascolta sdraiata sul divano sorretta da numerosi cuscini. Le appuntano l’onorificenza e lei sorride mormorando: «Troppo gentile». Il vero significato di quell’alto riconoscimento non era più in grado di coglierlo.</p> 


<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
