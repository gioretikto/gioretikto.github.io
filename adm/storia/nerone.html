<!DOCTYPE html>
<html>
    <head>
        <meta charset="utf-8">
        <meta name="viewport" content="width=device-width, initial-scale=1.0"> 
        <meta name="description" content="Nerone"/>
        <title>Nerone</title>
        <link rel="stylesheet" type="text/css" href="../style.css" media="screen">
    </head>
    
<body>

<nav>
 <ul>
 <li><a class="navbar" href="../index.php">Home</a></li>
 <li><a class="navbar" href="../documentation.html">Documentation</a></li>
 </ul>
</nav>
 
<div class="content">

<h1>Nerone</h1>

<p>l problema della successione a Claudio fu strettamente legato alle tragiche vicende degli ultimi due dei suoi quattro matrimoni, quello con Messalina e quello con Agrippina. <b>Messalina</b>, nota per la sua condotta irrequieta, tentò di ordire un complotto contro il marito per sostituirlo con il suo amante; scoperta da un liberto di Claudio, fu uccisa. Agrippina, donna avida di potere, tramò invece perché <b>suo figlio Enobarbo</b>, nato da un precedente matrimonio, diventasse l’erede dell’imperatore, sostituendosi in tale ruolo a Britannico, figlio di Claudio e di Messalina. Nel 50 Claudio adottò Enobarbo, che prese il nome di <b>Nerone</b> Claudio Cesare. Di lì a poco (54) Claudio morì improvvisamente, forse avvelenato dalla stessa Agrippina, e il prefetto del pretorio Afranio Burro fece pendere definitivamente la bilancia dalla parte di Nerone, presentandolo al senato perché ne confermasse la successione. Giunto al potere a soli diciassette anni, Nerone subì dapprima l’influsso della madre Agrippina, del prefetto del pretorio Burro e del filosofo <b>Lucio Anneo Seneca</b>. Ben preso però si impose la sua personalità, che lo portò a una <b>condotta spietata e capricciosa</b>. Fece uccidere il fratellastro Britannico e la stessa Agrippina, nonché le sue prime due mogli. In seguito alla scoperta di una congiura diede inizio a una
feroce <b>repressione</b>, di cui caddero vittime, fra gli altri, Seneca e lo scrittore Petronio. Nerone aspirava ad affermare il <b>dominio assoluto dell’imperatore</b>, per il quale tornò a esigere il tributo di <b>onori divini</b>; da qui nasceva la sua preferenza per le regioni orientali dell’impero, abituate a sacralizzare la figura del sovrano. La condotta di Nerone iniziò ben presto a suscitare una forte tensione; pesava, in particolare, il <b>dissesto delle finanze pubbliche</b>, causato dalle enormi somme che l’imperatore spendeva per offrire giochi spettacolari, nei quali lui stesso si esibiva come auriga o come musico. Nel 64 a Roma scoppiò un <b>grave incendio</b>, in un’area che Nerone in seguito si accaparrò per costruirvi la sua sontuosa dimora, la Domus aurea: ben presto corse voce che egli stesso lo avesse fatto appiccare. Fu forse per allontanare da sé tali sospetti che Nerone incolpò del disastro i cristiani. Durante il suo governo ripresero i processi per lesa maestà, che minacciavano la classe senatoria aggravando ulteriormente la tensione. Le condanne, fomentate dal nuovo prefetto del pretorio Tigellino, ebbero l’effetto di moltiplicare le congiure, anziché reprimerle: i senatori desideravano sbarazzarsi dell’imperatore. Intanto nelle <b>province</b> cresceva il malcontento per l’aumento della pressione fiscale, attuato per porre rimedio ai dissesti del fisco di Roma. Nel 68, a seguito di una sollevazione in Spagna, il governatore Servio Sulpicio <b>Galba</b> venne acclamato imperatore dalle sue truppe, e subito fu <b>riconosciuto dal senato</b> e dalla guardia pretoria. Nerone, completamente isolato, fuggì da Roma e si suicidò.</p>

<section>
<a href="aztechi.html">&#171; Gli aztechi</a></p>
<a href="index.html">Index</a>
<a href="federicoII.html">Federico II &#187;</a>
</section>

</div>

</body>
</html>
