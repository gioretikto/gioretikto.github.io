<html>
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Giovanni Schiaparelli"/>

    <title>Giovanni Schiaparelli</title>

    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li> <a class="navbar" href="../index.php">Home</a></li>
        <li> <a class="navbar" href="../documentation.html">Documentation</a></li>
    </ul>
</nav>
            
<div class="content">

<h1>Giovanni Schiaparelli</h1>

<p>Giovanni Virginio Schiaparelli (Savigliano, 14 marzo 1835 – Milano, 4 luglio 1910) è stato un astronomo, storico della scienza e ingegnere italiano.</p>

<p>Fu inoltre senatore del Regno d'Italia, membro dell'Accademia dei Lincei, dell'Accademia delle Scienze di Torino e del Regio Istituto Lombardo, ed è noto particolarmente per i suoi studi su Marte. Il fratello minore, Celestino, fu un valente arabista. </p>

<p>Laureatosi in ingegneria all'Università di Torino nel 1854, studiò astronomia all'Osservatorio di Berlino, sotto Johann Franz Encke, e all'Osservatorio Imperiale russo di Pulkovo (S. Pietroburgo), sotto Otto Wilhelm von Struve. Rientrato in Italia nel 1860, venne nominato "secondo astronomo" all'Osservatorio Astronomico di Brera, a Milano, e, nel 1862, Direttore. Nel 1867 pubblicò la memoria "Note e riflessioni intorno alla teoria astronomica delle stelle cadenti", nella quale teorizzò il nesso tra meteore e comete. Nel 1877 iniziò i suoi studi su Marte, cui è legata la celebre vicenda dei canali del pianeta rosso e della loro geminazione. Importanti anche i suoi studi di storia dell'astronomia.</p>

<p>Morì nel 1910 ed oggi la sua tomba si trova al Cimitero monumentale di Milano.</p>

<p>Il Museo Civico "A. Olmo" della città natale Savigliano è stato oggetto di una donazione nel 1913 da parte dei familiari dell'astronomo. Sono stati donati i suoi ricordi personali e le sue pubblicazioni. Inoltre lo stesso Museo conserva la documentazione relativa alla realizzazione del monumento all'astronomo che è collocato nel centro cittadino nonché i lavori preparatori, modelli e bozzetti opera di Annibale Galateri autore del Monumento. </p>

<div class="parent">
<div class="child"><a href="absoluteablative.html">&#171;Absolute Ablative</a></p></div>
<div class="child"><a href="index.html">Indice</a></div>
<div class="child"><a href="gerundive.html">The gerundive&#187;</a></p></div>
</div>

</div>

</body>
</html>
