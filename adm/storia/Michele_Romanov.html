<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="L'avvento di Michele Romanov"/>
    <title>L'avvento di Michele Romanov</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>L'avvento di Michele Romanov</h1>

<p>Nel 1613 l’avvento di <b>Michele Romanov</b> chiuse in Russia il periododi ribellioni e anarchia che era seguito alla morte dello zar <a href="iva_terribile.html">Ivan il Terribile</a>. La nuova dinastia favorì l’espansione russa verso oriente, a sud-est nelle terre che avevano fatto parte dei khanati mongoli e a nord-est nelle foreste della Siberia, dove il motivo principale di attrazione era costituito dalla caccia e dal commercio deicastori e degli altri animali da pelliccia. Allo stesso tempo cominciarono a rompersi l’isolamento della Russia e la sua immagine di paese “barbaro” nei confronti dell’Occidente europeo, con l’arrivo, accanto a mercanti di varie nazionalità, di imprenditori ed esperti di miniere e metallurgia venuti dalla Germania, dall’Olanda e dalla Svezia. <br>Ma fu sul terreno della <b>religione</b> che la Russia percepì più intensamente le conseguen-ze negative derivate dalla soggezione ai khan mongoli fino al XV secolo e mantenutesi anche nel XVI. I testi sacri si erano riempiti di errori e fraintendimenti e sui rituali si erano sovrapposte pratiche e tradizioni che nel tempo avevano alterato l’originaria liturgia ortodossa. Dai più intensi rapporti con il patriarcato greco di Costantinopoli/Istanbul derivò il tentativo di riforma e purificazione avviato fra il 1654 e il 1667. Il segno della croce andavad’ora in poi fatto al modo greco unendo tre dita e non con le due dita del modo russo, le genuflessioni della quaresima sarebbero state ridotte da sedici a quattro e la parola “alle uia” sarebbe stata cantata due volte e non tre. La riforma trovò un’orgogliosa opposizione nei “<b>vecchi credenti</b>”, che, nonostante le persecuzioni dagli zar, crearono una chiesa scismatica che riuscì a sopravvivere fino al XIX secolo.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
