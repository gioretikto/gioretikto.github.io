<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="1848: un anno di rivolte in tutta Europa"/>
  <title>1848: un anno di rivolte in tutta Europa</title>
  <link rel="stylesheet" type="text/css" href="../style.css" media="screen">
</head>

<body>

<nav>
  <ul>
    <li><a class="navbar" href="../index.html">Home</a></li>
    <li><a class="navbar" href="index.html">Index</a></li>
  </ul>
</nav>
      
<div class="content">

<h1>1848: un anno di rivolte in tutta Europa</h1>

<p>Nel 1848 scoppiano rivolte in vari paesi dell’Europa. La prima si verifica a Parigi, dove moltissimi artigiani, operai e borghesi protestano contro il re Luigi Filippo chiedendo migliori condizioni di lavoro, salari più alti e la possibilità di partecipare alla vita politica. Dopo Parigi è la volta di Vienna (13 marzo), poi di Budapest (15 marzo), in Ungheria, quindi di Berlino (18 marzo). In generale i borghesi europei chiedono riforme e Costituzioni più liberali, mentre popoli come gli ungheresi, gli slavi e gli italiani, sottomessi all’impero austriaco, lottano per l’indipendenza. La notizia dello scoppio di rivolte in importanti città sotto il controllo austriaco spinge i patrioti di Milano e Venezia a sollevarsi contro l’Austria (marzo 1848). Di fronte alle richieste di cambiamento, in Italia i sovrani concedono le prime Costituzioni. <br> A marzo scoppiarono disordini a Vienna, dove i cittadini chiedevano la concessione della costituzione, che fu concessa dall’imperatore Ferdinando I. Parigi era in fiamme: Il 24 febbraio il re Luigi Filippo abdicò permettendo la nascita della seconda repubblica francese. Barricate furono innalzate a Berlino.</p>

<p>A Milano già dal 1846 era iniziato il malcontento dei cittadini. La causa fu la durezza di Josef Radetzky, comandante delle truppe che presidiavano il Lombardo-Veneto, e la presenza nelle truppe di soldati di origine croata. Nei territori della Croazia, confinanti con la Dalmazia e l’Istria, la convivenza delle popolazioni di origine italiana con le popolazioni di origine slava era alquanto difficile a causa delle differenti situazioni economiche dei due gruppi etnici, ricchi possidenti terrieri e mercanti gli italiani, contadini e operai gli slavi. Questa situazione aveva dato origine al movimento “Risorgimento Popolare Croato” che si contrapponeva ai dalmati italiani. Questi contrasti nei territori di origine si traducevano in antipatie e insofferenze tra i militari, croati di etnia slava, e i civili del Lombardo-Veneto.<br>Nel 1847 venne nominato da Pio IX il nuovo arcivescovo di Milano, Carlo Bartolomeo Romilli, italiano, successore dell’arcivescovo Karl Kaitan von Gaisruck, di nazionalità austriaca. I milanesi interpretarono la nomina come un appoggio del papa alla volontà irredentista della maggioranza della popolazione milanese. La gioia per la nomina del nuovo arcivescovo provocò disordini di piazza che furono soffocati dalle truppe austriache. Un dimostrante morì e altri furono feriti a causa dei colpi di arma da fuoco sparati dai gendarmi. <br> Altri scontri seguirono il cosiddetto “sciopero del tabacco”. I milanesi, volendo colpire le finanze austroungariche, smisero di fumare, privando il fisco degli introiti relativi ai pesanti balzelli che gravavano sul tabacco.  Soldati croati furono mandati da Radetzky per le strade a fumare, soffiando provocatoriamente fumo in faccia ai cittadini. I disordini conseguenti a questo comportamento causarono morti e feriti tra i civili. <br> I patrioti milanesi si dividevano in tre correnti irredentiste: i repubblicani, che si identificavano nella visione patriottica mazziniana, i riformisti, contro tutti e tutto, desideravano una rivoluzione anche contro il re di Sardegna, il ceto più moderato, identificabile principalmente nella nobiltà, che voleva semplicemente confluire nel Regno di Sardegna. </p>

<p>La rivoluzione del ‘48 in Italia ebbe, nella sua fase iniziale, uno sviluppo autonomo rispettoagli altri paesi europei. Già all’inizio dell’anno tutti gli Stati italiani apparivano percorsi da ungenerale fermento. I timidi esperimenti riformatori attuati nel 1846-47 nello Stato pontificio,in Pie monte e in Toscana avevano accentuato la mobilitazione dell’opinione pubblica e moltiplicato le aspettative di un’evoluzione interna dei vecchi regimi. Primo e fondamentale obiettivo comune a tutte le correnti poli tiche era la concessione di costituzioni (o statuti) fondatesul sistema rap presentativo. Fu la sollevazione di Palermo del 12 gennaio 1848 - legata soprat tutto alle tradizionali rivendicazioni autonomistiche dei siciliani − a de terminare il primo successo in questa direzione,inducendo Ferdinando di Barbone - il più retrogrado di tutti i regnanti della penisola – ad annunciare, il 29 gennaio, la concessione di una costituzione nel Regno delle due Sicilie.La mossa inattesa di Ferdinando II non bastò a spegnere il moto autonomistico siciliano edebbe inoltre l’effetto di rafforzare l’agitazione costituzionale in tutto il resto d’Italia. Spinti dalla pressione dell’opinione pubblica e dalle continue dimostrazioni di piazza, prima <b>Carlo Alberto di Savoia</b>, poi <b>Leopoldo II di Toscana</b>, infine lo stesso <b>Pio IX</b> si decisero di concedere  lacostituzione. Annunciate − salvo quella di Pio IX − prima dello scoppio  della  rivoluzione di febbraio in Francia, le costituzioni del ‘48 avevano tutte un carattere forte-mente  moderato ed erano ispirate al modello di quellafrancese del 1830. La più importante di tutte, lo <a href="statuto_albertino.html">Statuto</a> che fu promesso da Carlo Alberto l’8 febbraio e che sarebbe poi diventato la legge fondamentale del Regno d’Italia, prevedeva una Camera dei deputati (le cui modalità di elezione  furonostabilite da una appositalegge che legava il diritto divoto a un censo piuttosto elevato), un Senato di nomina regia e una stretta dipendenza del governo  dalsovrano. Una soluzione costituzionale - moderata si dava dunque delineando nei maggiori Stati italiani, quando lo scoppio della rivo luzione in Francia e nell’Impero asburgico giunse a mutare i termini del problema, dando nuovo spazioall’iniziativa dei democratici e riportando in primo piano la questione nazionale, fin allora rimasta in ombra. Nei giorni immediatamente successivi alla rivolta di Vienna, si sollevarono anche Venezia eMilano. A Venezia, il 17 marzo, una grande ma nifestazione popolare aveva imposto al governatore austriaco la liberazione dei detenuti politici, fra cui era il capo dei democratici, l’avvocato Daniele Manin. Pochi giorni dopo, una rivolta degli operai dell’Arsenale militare cui siunirono numerosi marinai e ufficiali (la marina asburgica era composta in larga parte da Veneti) costringeva i reparti austriaci a capitolare. Il 23 un governo provvisorio presieduto da Manin proclamava la costituzione della Repubblica veneta.A Milano l’insurrezione iniziò il 18 marzo, con un assalto al palazzo del governo, e si protrasseper cinque giorni, le celebri “<b>cinque giornate</b>” milanesi. <br>  Borghesi e popolani combatteronofianco a fianco sulle barri cate contro il contingente austriaco, forte di quindicimila uomini comandati dal maresciallo Radetzky. Ma furono soprattutto gli operai e gli artigiani a sostenereil peso fisico degli scontri, che costarono agli insorti circa quattrocento morti. La direzionedelle operazioni fu assunta da un consiglio di guerra composto prevalentemente da democratici e guidato  da Carlo Cattaneo. Anchegli esponenti dell’aristocrazia  liberale,  inizialmente  favorevoli a un compromesso  col potere  imperiale, finirono, dopo molte esitazioni, per appoggiare lacausa degli insorti e diedero vita, il 22 marzo, a un governo provvisorio. Il giorno stesso Radetzky, preoccupato per l’eventualità di un intervento del Piemonte, decise  di  ritirare  le  sue truppe ai confini tra Veneto e Lombardia, all'interno del cosiddetto quadrilatero formato dalle fortezze di Verona, Legnago, Mantova e Peschiera. Il 23 marzo, all’indomani della cacciata degli austriaci da Venezia e Milano, il Piemonte dichiarava guerra all’Austria. Diverse furono le ragioni che spinsero Carlo Alberto a questa decisione: la pressione congiunta dei liberali e deidemocratici che vedevano nella crisi  dell’Impero asburgicol’occasione per liberare l’Italia dagli austriaci; la tradizionale aspirazione della monarchia sabaudaad  allargare  verso  est  iconfini del Regno; infine iltimore che il Lombardo-Veneto  diventasse un centro di agitazione democratica. Anche in questo caso, com’era  avvenuto per laconcessione degli statuti, l’esempio di un sovranofinì col condizionare le decisioni degli altri, preoccupati dal diffondersi dell’agitazione democratica e patriottica che minacciava la stabilità dei loro troni, Ferdinando II di Napoli, Leopoldo II di Toscana e Pio IX decisero diunirsi alla guerra antiau-striaca e inviarono contingenti di truppe  regolariche partirono, accompagnati da grande entusiasmo popolare, assieme afolte colonne di volontari. La guerra piemontese sitrasformava così in una guerra di indipendenza nazionale, benedetta dal Papa e combattutacon il concorso di tutte le forze patriottiche. Ma l’illusione durò poco. Carlo Alberto mostrò scarsa risolutezza nel  condurre le operazionimilitari e si preoccupò soprattutto di preparare, l’annessione del Lombardo-Veneto al Piemonte, suscitando l’irritazione dei democratici e la diffidenza degli altri sovrani, già poco entusiasti della partecipazione al conflitto. Particolarmente imbarazzante era la posizione di Pio IX, che si trovava in guerra contro una grande potenza cattolica. Il 29 aprile il papa annunciò il ritiro delle sue truppe. Lo imitava, pochi giorni dopo il Granduca di Toscana. A metà maggio era Ferdinando di Borbone, che nel frattempo aveva sciolto il Parlamentoappena eletto, a richiamare il suo esercito. Rimasero a combattere contro l’Austria, disobbedendo agli ordini dei sovrani, molti fra i componenti dei corpi di spedizione regolari. Rimasero i volontari toscani, guidati da Giuseppe Montanelli, che furono protagonisti, in maggio,di un glorioso fatto d’armi a Curtatone e Montanara. Accorse dal Sud America Giuseppe Garibaldi, che si mise a disposizione del governo provvisorio lombardo. Ma il contributo dei volontari fu poco e male utilizzato da Carlo Alberto, deciso a combattere la sua guerra e non lasciare spazio all’azione dei democratici.</p>

<p>Le truppe sabaude intanto si erano scontrate con i soldati di Radetzky a Peschiera del Garda, conquistando la locale fortezza. La reazione di Radetzky si ebbe a Curtatone e Montanara dove riuscì a sconfiggere le formazioni toscane e a Goito dove lo stesso ebbe una battuta di arresto. <br> I tentennamenti di Carlo Alberto, che per queste indecisioni fu soprannominato “Re tentenna”, e il suo principale interesse a organizzare al più presto un plebiscito a Milano favorevole alla sua persona, gli fecero trascurare la parte militare della sua missione. Egli non aveva alcuna voglia di oltrepassare la Lombardia per cacciare gli austriaci anche dal Veneto. Il 10 giugno del 1848 fu proclamato il risultato del plebiscito favorevole per il 99% all’annessione allo stato di Sardegna. <br> Le truppe sabaude furono sconfitte negli scontri con le truppe austriache che si ebbero tra il 23 e il 26 luglio a Custoza. Il 29 luglio l’esercito di Radetzky attraversò l’Oglio e si diresse verso Milano. Il <b>5 agosto</b> Carlo Alberto, a dimostrazione del suo decisionismo, si affrettò a firmare una resa ritirandosi con il suo esercito in Piemonte, abbandonando Milano al suo destino. <br> I milanesi costituirono un governo provvisorio, in cui ebbe un ruolo anche Giuseppe Garibaldi, e un comitato per la difesa cittadina di cui facevano parte Mazzini e Cattaneo. L’avventura dei milanesi, traditi da Carlo Alberto, terminò il 9 agosto con l’armistizio di Salasco. L’accorto Radetzky permise a tutti quelli che lo desideravano di lasciare Milano, evitando così  che i patrioti più esposti e compromessi subissero gli inevitabili processi della giustizia austriaca, che si sarebbero conclusi con severe condanne ed esecuzioni capitali. <br> Luciano Manara si rifugiò in Piemonte dove ebbe la nomina a maggiore dei bersaglieri. Con i suoi 600 bersaglieri si trasferì a Roma, dove si distinse nella difesa della Repubblica Romana. Per i suoi meriti fu promosso sul campo a colonnello. Il 30 giugno, nella difesa di villa Spada attaccata dai francesi, fu ferito gravemente, poco dopo morì. Il suo corpo fu in un primo momento trasferito in Svizzera a Vezia, dove fu seppellito nella tomba della famiglia Morosini. Solo dopo qualche anno la madre riuscì a ottenere l’autorizzazione al trasferimento dei resti mortali del figlio a Barzanò in provincia di Lecco, località di origine della sua famiglia. <br> La principessa Cristina Trivulzio di Belgiojoso, dopo aver lasciato Milano, si recò a Roma dove partecipò alla difesa della repubblica. Ebbe l’incarico di organizzare gli ospedali da campo in soccorso delle forze repubblicane impegnate nella difesa della città dall’attacco delle truppe francesi. Dopo Roma affrontò un viaggio che la portò prima a Malta e poi in un paese dell’Asia minore turca, nei pressi di Ankara, dove sostò per cinque anni insieme ad altri esuli italiani. Nel 1855, in seguito a una amnistia, poté far ritorno nella sua Milano. Morì nel 1871, a soli 63 anni, a causa della sua salute malferma e a un tentativo di omicidio che le aveva lasciato delle serie conseguenze. <br> Carlo Cattaneo si trasferì a Castagnola in Svizzera. Divenne Rettore del Liceo di Lugano. Fu eletto più volte deputato del parlamento italiano ma non volle mai accettare la carica per non dover fare giuramento di fedeltà a re Vittorio Emanuele II. Morì nel 1869, fu sepolto a Milano nel cimitero monumentale. <br> Gabrio Casati divenne cittadino torinese e fu nominato senatore del Regno di Sardegna. Fu anche nominato ministro della Pubblica Istruzione del governo La Marmora. Fu presidente del Senato del Regno d’Italia tra il 1865 e il 1870. Morì a Milano nel 1873.</p>

<section aria-label="End">
<a href="comparative_sup.html">&#171; The comparative of superiority</a>
<a href="index.html">Index</a>
<a href="superlative.html">The Superlative &#187;</a>
</section>

</div>

</body>
</html>
