<!DOCTYPE html>
<html>
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Caligola"/>
    <title>Caligola</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.php">Home</a></li>
        <li><a class="navbar" href="../documentation.html">Documentation</a></li>
    </ul>
</nav>
            
<div class="content">

<h1>Caligola</h1>

<p>Quando aveva adottato Tiberio, Augusto ne aveva anche indicato il successore in Germanico, che godeva del favore delle truppe e vantava grande esperienza
militare. Tuttavia Germanico morì nel 19, forse avvelenato su ordine dello stesso Tiberio. Alla morte di Tiberio fu quindi il prefetto della guardia pretoria a far cadere la scelta su <b>Caio</b>, figlio di Germanico, cresciuto ed educato presso la corte di Tiberio. La nomina fu prontamente ratificata dal senato. Caio, che aveva per <b>soprannome Caligola</b>, dal nome delle calzature militari che indossava da bambino quando viveva negli accampamenti del padre Germanico, fu accolto favorevolmente dalla popolazione di Roma, che sperava di uscire dal cupo clima di sospetto instaurato da Tiberio. Tuttavia Caligola mostrò ben presto <b>comportamenti megalomani e tirannici</b>; comminò condanne a morte senza processo, impose nuove tasse, dissipò il denaro pubblico; ignorò e umiliò il senato. Ma, soprattutto, Caligola fu il primo im- peratore a esigere forme di omaggio religioso alla propria persona, divinizzando la figura dell’imperatore secondo gli usi orientali. Questi suoi comportamenti alimentarono congiure ai suoi danni, che egli represse spietatamente. La situazione degenerò in una spirale di violenze, finché Caligola fu <b>ucciso</b> nel 41 da un ufficiale della guardia pretoria, infuriato per un oltraggio subito.</p>

<div class="def">
<p><b>Il principe-mostro: l’esempio di Caligola</b> <i>Svetonio, Vita di Caligola, 22, 26, 27</i> - La figura di Caligola rappresenta forse il caso più noto di principe-mostro, esempio di follia, crudeltà gratuita, delirio di onnipotenza: leggiamo alcuni passi della biografia dedicata a questo imperatore dallo storico Svetonio. Fin qui l’imperatore; il resto del racconto dovrà trattare di una sorta di mostro. [...] Fondò anche un tempio in onore della sua stessa divinità, con sacerdoti e vittime ricercatissime. Nel tempio c’era una statua d’oro, a grandezza naturale, cui ogni giorno veniva messa indosso una veste uguale a quella che metteva lui. [...] Non fu più rispettosa o più indulgente la sua condotta nei confronti dei senatori. Alcuni di quelli che avevano ricoperto le cariche più alte li fece correre in toga a fianco del suo carro; e mentre cenava li faceva stare ritti, col grembiale di lino attorno alla vita, ai piedi o alla testa del suo letto. [...] Molte persone d’alto rango prima le sfigurò col marchio d’infamia, poi le condannò a lavorare nelle miniere o a costruire strade oppure a essere sbranate; o ancora le fece chiudere in gabbia a quattro zampe come le bestie, oppure le fece segare in due, e non sempre per motivi gravi, ma perché avevano criticato uno spettacolo dato da lui, o perché non avevano mai giurato per il suo genio [cioè per la sua divinità protettrice]. [...] Alla nonna Antonia che lo rimproverava disse [...]: «Ricordati che io ho potere su tutto e su tutti».</p>
</div>

<section>
<a href="tiberio.html">&#171; tiberio</a>
<a href="index.html">Index</a>
<a href="claudio.html">Tiberio Claudio Druso &#187;</a>
</section>

</div>

</body>
</html>
