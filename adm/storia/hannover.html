<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="L’avvento degli Hannover"/>
    <title>GL’avvento degli Hannover</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.php">Search</a></li>
        <li><a class="navbar" href="../documentation.html">Documentation</a></li>
    </ul>         
</nav>
      
<div class="content">
 
<h1>L’avvento degli Hannover</h1>

<p>Sofia di Hannover morì nel 1714, due mesi prima di Anna Stuart, e la corona d’Inghilterra passò a suo figlio Giorgio I 
(1714-27): nell’unione dinastica fra il Ducato e il Regno così posta in essere le due entità rimasero ben distinte. Il nuovo sovrano era del tutto estraneo alla vita politica dell’Inghilterra e continuò a sentirsi prima di tutto duca di Hannover; ignorava l’inglese e non mostrò mai nessuna sollecitudine a impararlo. L’arrivo di Giorgio I fu gradito ai whigs, che avevano ragione di credere che il potere del parlamento si sarebbe rafforzato nei confron-
ti della corona. Al contrario, l’idea che un principe tedesco di religione luterana diventasse re d’Inghilterra lasciò molto insoddisfatti i 
tories, preoccupati che Giorgio non fosse capace di rivestire adeguatamente il ruolo di capo della chiesa anglicana o che addirittura subordinasse gli interessi dell’Inghilterra a quelli dell’Hannover. Le ribellioni della Scozia Dal 1603 esisteva fra Scozia e Inghilterra un’unione dinastica sotto gli Stuart; nel 1689 i presbiteriani scozzesi avevano rifiutato l’idea di un sovrano cattolico e solo una minoranza si era levata in difesa di Giacomo II.
I legami fra i due regni divennero più stretti con la legge di Unione votata dai parlamenti di Londra ed Edimburgo che entrò in vigore nel 1707 e dette vita al Regno di Gran Bretagna. La Scozia ebbe diritto a 45 seggi nel nuovo parlamento unificato, le cui prime elezioni si tennero nello stesso 1707. Non tutti gli scozzesi avevano accolto volentieri la scomparsa del loro Regno autonomo e quando si trattò di accettare un re tedesco e luterano, il partito “giacobita”, favorevole alla dinastia del deposto Giacomo II Stuart, tornò a far sentire la sua voce e a raccogliere consensi. Giacomo Edoardo 
(detto il Vecchio pretendente) si era proclamato re con il nome di Gia-como III e fra il 1701 e il 1713 era stato riconosciuto da Luigi XIV; quando gli giunse la notizia dell’insurrezione scoppiata in suo favore nell’agosto 1715, lasciò la Lorena dove era andato a risiedere e si preparò a sbarcare in Scozia e a raggiungere i suoi seguaci. Ma nel gennaio 1716 trovò che l’esercito raccolto dai suoi sostenitori era già stato sconfitto e dovette rinun-
ciare all’impresa. Forze giacobite erano ricomparse anche in Inghilterra e si erano levate in armi contro il cambio di dinastia; solo la rapida sconfitta degli scozzesi impedì che la crisi degenerasse in una guerra civile. Accusati di simpatizzare per l’assolutismo e di aver puntato sulla vittoria degli Stuart, i tories furono estromessi dalla vita politica. Giorgio I poté installarsi sul trono ecedere una piena delega del potere di governo ai whigs
, che avevano riportato una schiacciante vittoria alle elezioni del 1715. Nominato primo ministro, Robert Walpole mantenne ininterrottamente la sua carica, anche sotto il successore Giorgio II, dal 1720 al 1742, una lunga epoca segnata dal consolidamento del sistema parlamentare ma anche da scandali e corruzione. Trent’anni dopo l’insurrezione del 1715, la minaccia giacobita tornò a manifestarsi con Carlo Edoardo, figlio di Giacomo III, il Vecchio pretendente. Sbarcato in Scozia nell’estate 1745, il venticinquenne “Giovane pretendente” riuscì a radunare un esercito con cui occupò Edimburgo e invase l’Inghilterra, arrivando quasi fino a Londra. La speranza di trovare in Inghilterra uomini disposti a sollevarsi in suo favore si rivelò tuttavia mal riposta. Carlo Edoardo si ritirò in Scozia e nell’aprile 1746 i suoi seguaci furono sconfitti e massacrati nella cruenta battaglia di Culloden. </p>

<section>
<a href="carloII_stuart.html">&#171;Carlo II Stuart</a>
<a href="index.html">Index</a>
<a href="hannover.html">L’avvento degli Hannover &#187;</a>
</section>

</div>

</body>
</html>