<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L’offensiva austro-tedesca"/>
	<title>I guerra mondiale</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>I guerra mondiale</h1>

<p>Alla fine dell’Ottocento e nei primi anni del Novecento le nuove forme di energia (elettrica e petrolifera) impressero un forte impulso allo sviluppo industriale. Oltre all’Inghilterra e alla
Francia si affermarono come potenze economiche la Germania e gli Stati Uniti. La ricerca di materie prime e di nuovi mercati portò le potenze a estendere il loro dominio coloniale, completando la conquista
dell’Africa e dell’Asia. Anche l’Italia giolittiana conobbe lo sviluppo industriale, limitato però alle città del Nord, e riprese la sua avventura coloniale, conquistando la Libia. <br>La rivoluzione dei trasporti (automobili, metropolitane, aerei) e delle comunicazioni (telegrafo senza fili, cinematografo, fotografia, diffusione di giornali e riviste) crearono nei primi anni del Novecento, definiti più
tardi “Belle Epoque”, un clima di grande fiducia e di speranza nel progresso. <br>Tra le Nazioni si rafforzò però il desiderio di supremazia non solo in campo economico, ma anche in quello militare, che si concretizzò nella corsa agli armamenti. Alla stipula della Triplice Alleanza, di cui facevano parte la Germania, l’Austria e l’Italia, si contrappose la Triplice Intesa, che riuniva Inghilterra, Francia e Russia.</p>

<p>l 28 giugno 1914 l’arciduca d’Austria <b>Francesco Ferdinando</b>, nipote ed erede al trono dell’imperatore Francesco Giuseppe, sitrovava a <b>Sarajevo</b>, capitale della Bosnia-Erzegovina, per una visita ufficiale. La regione era abitata da tre popoli slavi: bosniaci musulmani, croati cattolici e serbi ortodossi. All’interno di quest’ultimo gruppo erano sorti movimenti che si proponevano diabbandonare l’Impero asburgico per riunirsi alla Serbia, daquando questa, nel 1878, aveva ottenuto l’indipendenza dall’Impero Ottomano. Proprio durante la visita, uno studente serbo-bosniaco, <b>Gavrilo Princip</b>, membro di una organizzazione indipendentista, uccise a colpi di pistola l’arciduca e la moglie.</p>

<p>L’Austria accusò dell’assassinio la Serbia, che offriva protezione agli indipendentisti, e il <b>28 luglio 1914</b>, dopoaver ricevuto l’appoggio del Kaiser Guglielmo II, le<b> dichiarò guerra</b>.</p>

<p>L’incidente, anche se grave, avrebbe potuto essere risolto dalla diplomazia,ma il contrasto tra l’Austria e la Serbia fu solamente l’occasione, la causa immediata, per lo scoppio del conflitto; infatti erano molti i motivi di tensionee di rancore, dei quali erano prova l’esistenza stessa della Triplice Alleanza equella della Triplice Intesa, che avevano creato un solco incolmabile tra gliStati europei ed erano le cause effettive della guerra e della sua estensione.</p>

<ul>
	<li><p>In primo luogo la <b>competizione economicatra</b> le potenze: la Germania, con il suo rapido e imponente sviluppo industrialee la sua intraprendenza coloniale, minacciava il primato inglese e francese.</p></li>

	<li><p>La <b>Gran Bretagna</b> voleva difendere la sua superiorità economica e il dominio dei mari.</p></li>

	<li><p>La <b>Francia</b> nutriva desideri di rivincita contro la <b>Germania</b> fin dal 1870, quando, con la sconfitta di Sedan,aveva perso l’Alsazia e la Lorena; era inoltre decisa a difendere il suo impero coloniale dalle mire espansionistiche tedesche.</p></li>

	<li><p>La <b>Russia</b>, già sconfitta e umiliata dal <b>Giappone</b>, non intendeva lasciare la Penisola balcanicaal dominio degli Imperi centrali (cioè l’Impero tedesco e l’Impero austro-ungarico, situati al centro dell’Europa).</p></li>

	<li><p>L’<b>Impero austro-ungarico</b>, che non aveva partecipato alle conquiste coloniali, voleva espandersi nella Penisola balcanica, dove i conflitti tra Austria e Russia si intrecciavano con le ambizioni dei giovani <b>Stati balcanici</b> e con le <b>rivendicazioni italiane</b> su Trento, Trieste e sulle coste adriatiche orientali.</p></li>

	<li><p>La debolezza dimostrata dall’Impero Ottomano attirava le potenze europee, desiderose di controllare le sue materie prime, mentre Austria e Russia avanzavano pretese sulle terre europee ancora controllate dai Turchi.</p></li>

	<li><p>L’aggravarsi delle tensioni internazionali era stato accompagnato dalla <b>diffusione</b> nei vari Paesi di <b>idee nazionaliste</b> sempre più aggressive, che alimentavano l’ostilità tra i vari popoli, e dalla generale <b>corsa agli armamenti</b>, che aveva fatto diventare l’industria bellica uno dei settori più importanti nella vita economica deimaggiori Stati europei.</p></li>

	<li><p>Alla vigilia del conflitto molti uomini politici erano convinti che una guerra, da tutti pensata breve e vittorio-sa, avrebbe contribuito a <b>soffocare i contrasti sociali</b>, rafforzandoi Governi e le classi dirigenti.</p></li>

</ul>

<p>Quindi <b>contrasti fra gli Stati, ambizioni di predominio politico ed economico e nazionalismi</b> furono le cause fondamentali e reali della guerra.</p>

<h2>L’ULTIMATUM AUSTRIACO E LA MOBILITAZIONE RUSSA</h2>

<p>L’Austria compì la prima mossa inviando, il 23 luglio, un durissimo ultimatum alla Serbia. Il secondo passo lo fece la Russia assicurando il proprio sostegno alla Serbia, sua principale alleata nei Balcani. Forte dell’appoggio russo, il governo serbo accettò solo in parte l’ultimatum, respingendo in particolare la clausola che prevedeva la partecipazione di funzionari austriaci alle indagini sui mandanti dell’attentato. L’Austria giudicò la risposta insufficiente e, il 28 luglio, dichiarò guerra alla Serbia. Immediata fu la reazione del governo russo che, il giorno successivo, ordinò la mobilitazione delle forze armate. Dichiarare la mobilitazione significava dare il via a tutta quella serie di operazioni che costituivano la necessaria premessa di una guerra: operazioni particolarmente lunghe e complesse in un paese delle dimensioni dell’Impero zarista. Ma la mobilitazione – che i generali russi vollero estesa all’intero confine occidentale (e non solo alle frontiere con l’Austria-Ungheria) per prevenire un eventuale attacco da parte della Germania – fu interpretata dal governo tedesco come un atto di ostilità.</p>

<h2>L’INIZIATIVA TEDESCA</h2>

<p>Il 31 luglio la Germania inviò un ultimatum alla Russia intimandole l’immediata sospensione dei preparativi bellici. L’ultimatum non ottenne risposta e fu seguìto, a ventiquattr’ore di distanza, dalla dichiarazione di guerra. Il giorno stesso (1° agosto) la Francia, legata alla Russia da un trattato di alleanza militare, mobilitò le proprie forze armate. La Germania rispose con un nuovo ultimatum e con la successiva dichiarazione di guerra alla Francia (3 agosto).<br> Fu dunque l’iniziativa del governo tedesco, che già nella prima fase della crisi aveva assicurato il proprio appoggio incondizionato all’Austria, a far precipitare definitivamente la situazione. Ma come spiegare un impegno così deciso della Germania in una crisi che in fondo non toccava direttamente nessuno dei suoi interessi vitali? Bisogna ricordare innanzitutto che la Germania soffriva da tempo di un <b>complesso di accerchiamento</b>, ritenendosi ingiustamente soffocata nelle sue ambizioni internazionali.</p>

<h2>IL PIANO SCHLIEFFEN</h2>

<p>C’erano poi le motivazioni di ordine militare. La strategia dei generali tedeschi si basava infatti sulla rapidità e sulla sorpresa, non ammetteva la possibilità di lasciare l’iniziativa in mano agli avversari e costituiva dunque di per sé un fattore di accelerazione della crisi e un ostacolo al negoziato. Il piano di guerra elaborato ai primi del ’900 dall’allora capo di stato maggiore Alfred von Schlieffen, dando per scontata l’eventualità di una guerra su due fronti (l’alleanza franco-russa era operante dal 1894), prevedeva in primo luogo un massiccio attacco contro la Francia, che avrebbe dovuto esser messa fuori combattimento in poche settimane. Raggiunto questo obiettivo, il grosso delle forze sarebbe stato impiegato contro la Russia, la cui macchina militare era potenzialmente fortissima, ma lenta a mettersi in azione.</p>

<h2>L’INVASIONE DEL BELGIO E L’INTERVENTO BRITANNICO</h2>

<p>Presupposto essenziale per la riuscita del «piano Schlieffen» era la rapidità dell’attacco alla Francia. A questo scopo era previsto che le truppe tedesche passassero attraverso il Belgio, nonostante che la sua neutralità fosse garantita da un trattato internazionale sottoscritto anche dalla Germania. Ciò avrebbe permesso di investire lo schieramento nemico nel suo punto più debole e di puntare direttamente su Parigi. <br> Il 4 agosto, i primi contingenti tedeschi invasero il Belgio per attaccare la Francia da nord-est. La violazione della neutralità belga non solo scosse profondamente l’opinione pubblica europea, ma ebbe anche un peso decisivo nel determinare l’intervento inglese nel conflitto. <br> La Gran Bretagna, già fortemente preoccupata dall’eventualità di un successo tedesco, non poteva tollerare l’aggressione a un paese neutrale che si <b>affacciava sulle coste della Manica</b>. <br> Così, il 4 agosto, l’Inghilterra dichiarava guerra alla Germania. Per i governanti tedeschi, che avevano sottovalutato la reazione dell’opinione pubblica inglese e avevano subordinato alle esigenze militari qualsiasi considerazione di opportunità politica, l’intervento della Gran Bretagna rappresentò il primo grave scacco.</p>

<h2>ERRORI E ILLUSIONI</h2>

<p>In questa fase iniziale tutti i governi sottovalutarono la gravità dello scontro che si andava preparando. Fra i politici, del resto, era ampiamente diffusa la convinzione che una guerra, immaginata breve e vittoriosa dai più, avrebbe contribuito a soffocare i contrasti sociali e a rafforzare la posizione di governi e classi dirigenti. Almeno sui tempi brevi, il calcolo si dimostrò tutt’altro che sbagliato. In quasi tutti gli Stati coinvolti nel conflitto le forze pacifiste trovarono scarso appoggio in un’opinione pubblica massicciamente mobilitata a sostegno della causa nazionale e pronta a riconoscere le buone ragioni del proprio paese [ } 23-24d]. Il richiamo del patriottismo mostrò in questa occasione tutta la sua forza e fece breccia anche in quegli schieramenti che meno sembravano disposti ad accoglierlo.</p>

<h2>LA CRISI DELL’INTERNAZIONALISMO SOCIALISTA</h2>

<p>Nemmeno i partiti socialisti, che avevano fatto del pacifismo e dell’internazionalismo la loro bandiera, seppero o vollero sottrarsi al clima generale di «<b>unione sacra</b>». I capi della socialdemocrazia tedesca votarono in Parlamento a favore dei crediti di guerra, motivando la loro scelta col pericolo di una vittoria zarista. Analogo atteggiamento fu assunto dai socialdemocratici austriaci. I socialisti francesi, dopo l’assassinio del loro leader <b>Jean Jaurès</b> da parte di un fanatico nazionalista alla fine di luglio, rinunciarono a ogni manifestazione di protesta e, poco dopo, entrarono a far parte del governo. La stessa cosa fecero i laburisti inglesi. La Seconda Internazionale – nata come espressione della solidarietà fra i lavoratori di tutti i paesi e impegnata da sempre nella difesa della pace – cessò praticamente di esistere: fu, in fondo, la prima vittima della Grande Guerra.</p>
  
<div class="def">
<h3>ultimatum</h3>
<p>Nel diritto internazionale si chiama «ultimatum» la richiesta di uno Stato a un altro Stato di fornire una precisa risposta su una particolare questione entro un tempo stabilito. Nel caso dell’ultimatum inviato dall’Austria  antiaustriaca, l’arresto di alcune persone e da parte del governo di quel paese. Tanto bastò per suscitare la reazione la partecipazione di rappresentanti austriaci alle indagini sui mandanti dell’attentato. Spesso l’ultimatum indica anche cosa farà lo Stato che ha avanzato la richiesta se non riceverà risposta o se riceverà una risposta negativa. L’Austria-Ungheria, in questo caso, minacciava la guerra.</p>
</div>

<section aria-label="End">
<a href="comparative_sup.html">&#171; The comparative of superiority</a></p>
<a href="index.html">Index</a>
<a href="ww1_Italia.html">L’Italia entra in guerra &#187;</a>
</section>

</article>

</body>
</html>
