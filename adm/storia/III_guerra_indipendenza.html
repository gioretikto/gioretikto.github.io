<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La terza guerra di Indipendenza">
	<title>La terza guerra di Indipendenza</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>La terza guerra di Indipendenza</h1>

<h2>I fatti del 1866: sintesi e inquadramento storico</h2>

<p>Per completare l’unità d’Italia mancano solo il Veneto e Roma. Il Veneto (comprendendo in questa denominazione anche Udine e mantova) è sotto il dominio dell’Austria mentre di Roma non si può neanche parlare finché il Papa è sotto la protezione della Francia che, nello stesso tempo, è anche grande alleata del Regno d’Italia. In attesa di una soluzione per Roma, l’attenzione del Governo è rivolta al Veneto.<br> Dopo il 1860 comincia a manifestarsi una debolezza politica internazionale dell’Austria e la Prussia ne approfitta manifestando palesemente la propria ambizione a diventare la principale potenza del mondo germanico: si profila un conflitto con l’Austria. Nell’aprile del 1866 Italia e Prussia stipulano un trattato che prevede un’alleanza tra le due nazioni in caso di guerra contro l’Austria: la Prussia attaccherebbe dal nord e l’Italia dal sud. In caso di vittoria l’Italia otterrebbe il Veneto. La Francia, invitata a far parte dell’alleanza, preferisce restare neutrale, in cambio della promessa di territori sul Reno. In Italia si rafforza un forte sentimento antiaustriaco: l’opinione pubblica è favorevole a una guerra pur di annettere il Veneto. In aggiunta all’esercito regolare, il Governo favorisce la nascita di un forza di volontari, al Comando di Garibaldi: sono previsti 20 battaglioni, poi aumentati a 40 visto l’eccezionale afflusso di giovani da tutto il Paese. <br>L’Austria fa capire di essere pronta a cedere pacificamente il Veneto (alla Francia, non all’Italia che, eventualmente la riceverebbe poi dalla Francia) se l’Italia opta per la neutralità. L’Italia invece preferisce conquistare sul campo il diritto ad annettere direttamente il Veneto e sceglie di confermare l’alleanza con la Prussia. In realtà il Governo italiano spera segretamente di poter associare anche altri territori, come il Trentino, la Venezia Giulia, l’Istria. <br>Il 16 giugno 1866 iniziano le ostilità tra la Prussia e l’Austria; il 20 l’Italia dichiara guerra all’Austria. Il Re è comandante in capo delle forze armate; il generale La marmora lascia la Presidenza del Consiglio dei ministri, sostituito dal barone Ricasoli, per essere nominato Capo di stato maggiore e assumere il comando della prima armata, dislocata a occidente del mincio; il generale Cialdini assume quello della seconda, dislocata sul Po, sulla sponda opposta a quella veneta. Complessivamente sono impegnati 220 mila uomini. sul fronte alpino è presente il Corpo Volontari Italiani, al comando di Garibaldi, forte di 35 mila uomini, e vi è anche una divisione dell’esercito regolare, guidata dal generale medici, con 10 mila uomini. La flotta, sotto il comando dell’ammiraglio Persano, è concentrata nel porto di Ancona: essa dispone di numeroso naviglio, tra cui 8 corazzate. <br> Partono per la guerra anche i due figli maggiori del Re: Umberto, 22 anni, Principe di Piemonte e futuro Re d’Italia, generale di divisione, e Amedeo, 21 anni, duca d’Aosta, maggiore generale.<br> Da parte italiana le ostilità iniziano il 23 giugno: il 24 l’armata di La marmora si scontra con l’esercito austriaco a Custoza (vicino a Verona) e, nonostante la superiorità numerica, viene sconfitta, con grandissime perdite umane. Nel frattempo Garibaldi e medici, anche se con alterne fortune, avanzano verso Trento. L’armata di Cialdini resta ferma sulla destra del Po. Nell’ultima settimana di giugno l’Austria comincia a spostare parte delle forze dal fronte italiano a quello prussiano dove si trova in difficoltà: nel Veneto si stabilisce di fatto una tacita tregua. Il 3 luglio l’Austria viene sconfitta dalla Prussia a sadowa: rallentano anche oltr’Alpe le ostilità di terra e iniziano i colloqui per un armistizio in vista di una pace, fortemente voluta da Napoleone III. <br> A Garibaldi viene ordinato di arrestare l’avanzata: qui si inserisce il famoso episodio dell’“obbedisco”.</p>

<div class="def">

<h3>Obbedisco</h3>

<p>Il 9 agosto 1866 Garibaldi si trovava nel piccolo centro trentino di Bezzecca dove, tre settimane prima, aveva respinto un contrattacco austriaco guadagnando l'unica vittoria italiana nella Terza guerra d'Indipendenza. Con i suoi "Cacciatori delle Alpi" il generale si preparava a entrare nella regione (allora parte dell'impero austro-ungarico) per liberare Trento. <br> A fermarlo fu la notizia dell'ormai prossimo armistizio tra Italia e Austria, giunta quel giorno assieme all'ordine del generale La Marmora di sgomberare il Trentino entro 24 ore. Allora Garibaldi impugnò la penna e, in risposta, scrisse la famosa frase: Ho ricevuto il dispaccio n. 1073. Obbedisco.</p>

</div>

<p>Dopo l’insuccesso di Custoza, allo scopo di poter vantare qualche merito al futuro tavolo della pace, l’Italia cerca una rivincita in mare, ma la flotta italiana, pur superiore come mezzi, il 20 luglio viene sconfitta vicino a Lissa (dalmazia): la flotta austriaca lamenta 38 morti e nessuna unità persa mentre quella italiana sopporta il pesante bilancio di 620 morti e l’affondamento di due unità corazzate. Un disastro!Nelle trattative per il nuovo assetto europeo la posizione dell’Italia, che non ha vinto contro l’Austria, si rivela debole. La soluzione finale è comunque positiva per l’Italia, che ottiene il Veneto non dall’Austria, bensì dalla Francia alla quale l’Austria lo cede in cambio della sua azione mediatrice: nel Paese questa soluzione è considerata umiliante. Per quanto riguarda il Trentino, la Prussia sostiene la tesi che gli accordi sono per la cessione del solo Veneto, non per il Trentino. Le azioni eroiche di Garibaldi, per altro ben poco esaltate dal Governo, gli oltre 1000 morti di quella campagna, si rivelano inutili. <br> Grande è nel Paese la delusione per le sconfitte di Custoza e Lissa e per la vanificazione delle imprese di Garibaldi. La situazione è aggravata dal fatto che il Governo vara un prestito nazionale per la guerra (400 milioni, una somma enorme pari alle entrate per le imposte dirette per due anni), che viene distribuito forzosamente pro-quota ai comuni italiani.Il Governo, per non ledere l’immagine del Re, cerca dei capri espiatori nei vertici militari: non può infierire su La marmora, che è sempre stato accanto al Re, ma si dimostra durissimo con Persano, che viene messo sotto inchiesta dal senato, costituito in Alta Corte di Giustizia. Dopo un lungo processo pubblico, Persano è ritenuto colpevole della sconfitta di Lissa e destituito. A La marmora vengono chieste le dimissioni e il posto di Capo di stato maggiore viene preso da Cialdini. Il Corpo dei Volontari viene sciolto: non c’è traccia di ringraziamenti a Garibaldi.</p>

<h2>Le ostilità stanno per iniziare</h2>

<p>Il 20 giugno 1866 il Re indirizza un proclama agli Italiani nel quale comu-nica la decisione di entrare in guerra e nomina Reggente il Principe Eugenio di savoia. Lo stesso giorno il generale La marmora invia la dichiarazione di guerra.La Gazzetta riporta il Proclama del Re, contestualmente pubblicato in tutte le principali località del Regno. Il suo tono trionfale renderà più cocente la delusione per i successivi disastri. Negli italiani, dopo i fatti di Custoza e Lissa, farà una certa impressione rileggere la frase del Proclama in cui essi devono guardare “<i>orgogliosi il florido Esercito e la formidabile Marina, pei quali nè cure nè sacrifizi furono risparmiati</i>”. Lo stesso numero della Gazzetta contiene anche la dichiarazione di guerra. È scritta con fine linguaggio diplomatico, cui non manca una surreale vena di cortesia con l’annuncio di una dilazione di tre giorni per l’inizio delle ostilità, accompagnato dalla “preghiera” rivolta al comandante austriaco di comunicare un’eventuale dissenso. Il Re si muove in treno da Firenze per raggiungere il quartier Generale a Cremona (partenza alle 5.15 p.m. e arrivo alle 2.30 a.m., via Pistoia30, Bologna, modena, Reggio, Parma, Pizzighettone), ovunque accolto da una folla entusiasta31. È interessante al riguardo la relazione del Comandante della Guardia nazionale che sottolinea quanto questa guerra sia vista con favore dalla popolazione. Moltissimi comuni deliberano l’erogazione di premi speciali ai propri cit-tadini che si distingueranno nelle azioni belliche che stanno per iniziare. </p>

<h2>Azioni di terra: la battaglia di Custoza</h2>

<p>Il 24 giugno la prima armata, al comando del generale La marmora, varca il mincio, entra nel Veneto dirigendosi verso Verona ma, all’altezza di Villa-franca, si scontra con le truppe austriache. I combattimenti sono accesissimi: uno dei più importanti avviene attorno alla piccola località di Custoza, che darà poi il nome alla battaglia. L’esercito italiano è costretto a ritirarsi e si riorganizza sul fiume oglio. I morti, i feriti e i prigionieri sono numerosi. Anche il Principe Amedeo resta leggermente ferito; il Principe Umberto corre il rischio di esser fatto prigioniero. Dopo questa battaglia, i due eserciti restano fermi, lontani fra loro, in attesa degli eventi. La seconda armata, al comando del generale Cialdini, schierata alla destra del Po, tra modena e Ferrara, non interviene.</p>

<p>Gli austriaci in realtà seguono una strategia del tutto inaspettata. Sanno che la cessione del Veneto sarà inevitabile, ma con la vittoria di Custoza hanno salvato l’onore dell’Impero. Non vale la pena sacrificare altre risorse sul fronte italiano: meglio trasferirne una parte sul fronte prussiano dove invece le azio-ni belliche non vanno bene. Di conseguenza gli Austriaci non si accaniscono contro l’esercito italiano e rinunciano a varcare il mincio e ad invadere la Lombardia.</p>

<h2>Azioni di terra dopo Custoza</h2>

<p>Dopo il 24 giugno, le azioni sul fronte della prima armata si riducono a qualche scaramuccia. C’è un’atmosfera d’attesa. si sa che Napoleone III sta operando per un armistizio generale, con probabilità di successo maggiori dopo le sconfitte che gli Austriaci stanno subendo da parte dei Prussiani. Nel frattempo Garibaldi sta muovendosi verso Trento. La seconda armata resta ferma alla destra del Po fino all’8 luglio, quando lo attraversa all’altezza di ostiglia per attaccare da occidente Rovigo e proseguire poi in direzione di Padova: la resistenza delle truppe austriache è limitatissima.Nel Paese viene alimentato un sentimento di ammirazione per presunti atti eroici compiuti in combattimento dal Re e dai suoi due figli (il Re invero non si era mai allontanato dal Quartier Generale di Cremona).</p>

<h2>Azioni in mare: la battaglia di Lissa</h2>

<p>La flotta italiana, subito dopo gli scontri di terra del 24 giugno, esce in mare ed ha un contatto visivo con quella austriaca, ma l’ammiraglio Persano evita lo scontro preferendo rientrare ad Ancona. La flotta resta ferma in porto fino a metà luglio, quando riceve dal Governo l’ordine perentorio di uscire in mare e di realizzare qualche operazione che possa compensare lo scacco di Custoza. L’ammiraglio Persano decide di effettuare uno sbarco nell’isola di Lissa, sulle coste dalmate. Qui incontra le navi austriache. L’unica battaglia navale combattuta è proprio questa in cui la nostra flotta, superiore per mezzi, è sconfitta da quella austriaca: vengono perse due corazzate. Inizialmente Persano con un telegramma lascia intuire che la battaglia è stata un successo: quando gli equipaggi, rientrati alla base, riferiscono su come si sono svolti i fatti e lasciano circolare voci sul pessimo comportamento dell’ammiraglio, al limite della codardia, la delusione e l’indignazione sono grandi.</p>

<h2>Cessano le ostilità</h2>

<p>Dopo i disastri di Custoza e Lissa arriva improvvisa la notizia, parzialmente inesatta, che anche Garibaldi è stato sconfitto a Bezzecca, con numerosi morti e feriti. Lo sconforto nel Paese è grande. Il 23 luglio, subito dopo Lissa, il Re, anche su invito di Napoleone III, decide di sospendere le ostilità con l’Austria. <br> La pace si realizza in due tempi. Il 12 agosto viene firmato tra l’Italia e l’Au-stria l’<b>armistizio detto di Cormons</b> che sostanzialmente stabilisce che le forze dei due eserciti stiano fermi sulle posizioni al momento occupate. di conseguenza l’armata di Cialdini resta a Rovigo e a Padova, quella di La marmora intorno al mincio. A Garibaldi, che nel frattempo aveva riconquistato le posi-zioni perdute e stava avanzando verso Trento, viene dato l’ordine di fermarsi. <br> L’armistizio di Cormons39 stabilisce in dettaglio i confini provvisori: per il momento, mantova, Verona, Vicenza, Belluno, Udine e Venezia restano occupate dall’Austria. Finalmente arriva la pace tanto attesa: mantova, Udine e le province vene-te si possono riunire all’Italia.Il 3 ottobre, con il trattato di Vienna, l’Austria cede il Veneto alla Francia che lo passa all’Italia, a condizione di accertare con un plebiscito la volontà della popolazione di essere annessa al Regno di Vittorio Emanuele. Viene anche concordato che la Corona ferrea, simbolo del potere impe-riale, che era stata presa da Napoleone Bonaparte e poi acquisita da Vienna, venga restituita all’Italia e torni alla sede originaria di monza.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
