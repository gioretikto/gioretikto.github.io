<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Tiberio Claudio Druso"/>
    <title>Tiberio Claudio Druso</title>
    <link rel="stylesheet" type="text/css" href="../style.css" media="screen">
</head>

<body>

<nav>
 <ul>
  <li><a class="navbar" href="../index.html">Home</a></li>
  <li><a class="navbar" href="index.html">Index</a></li>
 </ul>
</nav>
            
<div class="content">

<h1>Tiberio Claudio Druso</h1>

<p>A Caligola successe <b>Tiberio Claudio Druso</b>, fratello di Germanico. Claudio era un letterato, molto distante dagli affari pubblici; forse proprio per questo, pensando che sarebbe stato un principe “debole”, la guardia pretoria lo scelse e lo impose al senato. Contrariamente a quanto ci si aspettava, Claudio fu un buon imperatore, dotato di idee originali sul rapporto fra Roma e le province e attento alle esigenze di una <b>sana amministrazione dello stato e del fisco</b>. Una delle sue decisioni più significative fu quella che riguardava i rapporti con i cittadini delle province, e in particolare con l’<b>aristocrazia gallica</b>, che fu ammessa a ricoprire le più alte cariche dello stato: una politica che si richiamava a quella attuata in età repubblicana, quando le città italiche sottomesse venivano legate a Roma anche attribuendo loro il beneficio della cittadinanza. Allo scopo di svolgere un efficace controllo sugli affari pubblici, Claudio si dotò di un’<b>efficiente struttura burocratica</b> centrale, alla quale <b>mise a capo persone a lui legate: si trattava fondamentalmente di liberti che esaminavano le suppliche, sbrigavano la corrispondenza e gestivano la contabilità dell’imperatore. Complici le cattive condizioni mentali di Claudio, che, specie negli ultimi anni, cadeva spesso in uno stato di confusione, i liberti imperiali e le persone più vicine all’imperatore giunsero ben presto a esercitare un’influenza enorme sugli affari pubblici. Destava scandalo in particolare la ricchezza raggiunta dai liberti imperiali, ottenuta con la vendita di raccomandazioni all’imperatore per la designazione in questo o quel posto dell’amministrazione dello stato.</p>

<section>
<a href="pol_divisibility.html">&#171;Divisibility of polynomials</a>
<a href="index.html">Index</a>
<a href="fund_theorem_alg.html">Irreducibility of polynomials; Fundamental theorem of algebra &#187;</a>
</section>

</div>

</body>
</html>
