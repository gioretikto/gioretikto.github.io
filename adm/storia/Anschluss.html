<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L’Anschluss">
	<title>L’Anschluss</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L’Anschluss</h1>

<p>Tra l’11 e il 13 marzo 1938, la Germania nazista annesse la confinante Austria (Österreich). Questo evento è passato alla storia con il nome di “<b>Anschluss</b>”, una parola tedesca che significa “annessione” o “unione”.  <br> Con l’annessione dell’Austria, i nazisti violarono il Trattato di Versailles e il Trattato di Saint-Germain. I due trattati proibivano espressamente l’unificazione di Austria e Germania. L’Anschluss dimostrò l’indifferenza dei nazisti nei confronti dell’ordine europeo stabilito dopo la Prima Guerra Mondiale e fu il primo atto di espansione territoriale commesso dalla Germania nazista. <br> Le altre potenze europee non punirono i nazisti per la violazione dei trattati internazionali. L’accettazione dell’Anschluss da parte delle potenze europee fu un significativo atto di pacificazione che permise ad Adolf Hitler di continuare le sue politiche espansionistiche indisturbato.  L’Anschluss trasformò l’Austria, che cessò di esistere da un giorno all’altro. Nei giorni, le settimane e i mesi che seguirono, i nazisti tedeschi e austriaci portarono avanti la nazificazione di tutti gli aspetti della vita austriaca. Molti austriaci parteciparono con entusiasmo a questa trasformazione. Nell’ambito dell’Anschluss, gli austriaci perseguitarono la popolazione ebraica del Paese, applicarono le politiche naziste e presero parte alla Seconda Guerra Mondiale a fianco della Germania. Gli austriaci parteciparono anche all’omicidio di massa degli ebrei europei. <br> L’Anschluss si sarebbe potuto evitare, così come la rapida nazificazione dell’Austria. Tuttavia, alcuni fattori ed eventi storici facilitarono questi processi.</p>


<h2>I piani di Adolf Hitler per l’Austria</h2>

<p>Adolf Hitler e i nazisti volevano ridisegnare la mappa dell’Europa post Prima Guerra Mondiale, in quanto consideravano i confini internazionali postbellici ingiusti ed illegittimi e affermavano che ai tedeschi era stato negato il diritto all’autodeterminazione. Ridisegnare i confini dell’Europa avrebbe permesso ai nazisti di raggiungere due obiettivi principali:</p>

<ul>

	<li><p>unire tutti i tedeschi all’interno di un impero nazista;</p></li>
	<li><p>e acquisire “Lebensraum” in Europa orientale.</p></li>
</ul>

<p>L’annessione dell’Austria avrebbe aiutato i nazisti a raggiungere il primo obiettivo.  <br> Adolf Hitler espresse il suo desiderio di unificare Austria e Germania già nei suoi primi scritti e discorsi. Nel primo punto del Programma del Partito Nazista (1920) si afferma: </p>

<blockquote> “Chiediamo l’unione di tutti i tedeschi nella Grande Germania (Großdeutschland) sulla base del diritto all’autodeterminazione nazionale.” </blockquote>

<p>Hitler aprì la sua autobiografia e trattato politico Mein Kampf con la sua visione della futura relazione tra Austria e Germania, scrivendo:</p>

<blockquote> “...la riunificazione [di Austria e Germania] è un obiettivo da raggiungere a tutti i costi! L’Austria tedesca deve rientrare nella grande Madrepatria tedesca... le persone dello stesso sangue devono appartenere allo stesso REICH.” </blockquote>

<p>Nel gennaio del 1933, Hitler fu nominato cancelliere della Germania. In qualità di cancelliere, il suo obiettivo era effettuare l’unificazione di Austria e Germania. Tuttavia, la Germania non era ancora pronta dal punto di vista militare e diplomatico a portare avanti gli obiettivi di politica estera di Hitler. Per prima cosa, quindi, Hitler e gli altri leader nazisti si concentrarono sulla creazione di una dittatura nazista. Tuttavia, dietro le quinte, appena preso il potere iniziarono subito a pianificare l’espansione territoriale e una guerra europea. </p>

<div class="def">

<h3>Ottone d'Asburgo-Lorena</h3>

<p>Asburgo, Ottone d' (ted. Otto von Habsburg). -  È stato l'ultimo arciduca ereditario d'Austria e d'Ungheria , figlio (Wartholz, nei pressi di Reichenau a.d. Rax,  Bassa Austria, 1912 - Pöcking 2011) di Carlo I, ultimo imperatore, e di Zita, già principessa di Borbone Parma; <br> Durante il 1918, alla conclusione della prima guerra mondiale, le potenze vincitrici imposero l'esilio degli Asburgo e la costituzione della repubblica austriaca. </p>

<p>Fervente patriota austriaco, Ottone si oppose all'Anschluss nazista dell'Austria nel 1938 (il nome che il governo tedesco diede a quell'operazione fu "<b>Operation Otto</b>", dal momento che essi prevedevano di invadere immediatamente lo stato austriaco se Ottone fosse stato posto nuovamente sul trono). Data la sua posizione Ottone, ricercato dai nazisti, fu costretto a lasciare l'Europa e a raggiungere Washington (1940 – 1944), dopo essere scappato dal Belgio e da Parigi, sempre con al seguito la madre Zita e il resto della famiglia.</p>

<p>I suoi cugini Massimiliano, duca di Hohenberg e il principe Ernesto di Hohenberg vennero arrestati a Vienna dalla Gestapo e inviati in un campo di concentramento sino alla fine della guerra. Quando Parigi si dimostrò insicura, la famiglia imperiale si recò in Portogallo con un visto speciale procuratogli da Aristides de Sousa Mendes, console portoghese a Bordeaux.</p>

</div>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
