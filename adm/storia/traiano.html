<!DOCTYPE html>
<html>
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Traiano"/>
    <title>Traiano</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.php">Home</a></li>
        <li><a class="navbar" href="../documentation.html">Documentation</a></li>
    </ul>
</nav>
            
<div class="content">

<h1>Traiano</h1>

<p>Nato nel 53 e imperatore dal 98 sino alla sua morte nel 117, <b>Traiano</b> è uno dei più abili generali della sua epoca. Appartiene a una famiglia originaria della Spagna meridionale. È considerato uno dei migliori amministratori che Roma abbia mai avuto: riorganizza l’amministrazione dello Stato e cerca di sostenere la piccola proprietà contadina. Si occupa anche di bambini abbandonati e orfani, istituendo collegi e orfanotroÁ. Inoltre, fa costruire il Foro che porta il suo nome a Roma e il porto di Ostia. La sua fama di <i>optimus princeps</i> (“ottimo principe”, il titolo onorifico che gli viene offerto dal Senato) è così giunta fino a noi.</p>

<p>Dopo le guerre di conquista di Giulio Cesare e l’espansione sotto Augusto e i suoi successori, con Traiano il già vasto Impero romano raggiunge la 
massima estensione. Dall’Africa del Nord alla Britannia, dalla Lusitania (attuale Portogallo) fin quasi all’India, il suo territorio si estende per oltre 5,5 milioni di km<sup>2</sup>. Traiano conquista la <b>Dacia</b> (che comprende parti delle attuali Romania, Bulgaria e Ungheria), l’Arabia nord-occidentale e la Mesopotamia. Nel 116 si spinge ancora più a est, ma le popolazioni che abitano queste aree si ribellano e si sottraggono rapidamente al dominio imperiale. L’Armenia, la Mesopotamia e l’Assiria restano invece sotto il controllo romano divenendo province. Nella sua fase di massima espansione, l’Impero romano comprende quindi gran parte dell’Europa, tutte le coste del Mediterraneo e la Penisola Anatolica (che corrisponde all’attuale Turchia).</p>

<h2>Perché ancora guerre  di conquista?</h2>

<p>Soprattutto per ragioni economiche: l’amministrazione dell’Impero è molto costosa. Per finanziarla servono risorse minerarie, molti schiavi
 e grandi ricchezze: le guerre vittoriose possono garantire tutto ciò. Occorre poi che le terre conquistate non si trasformino in un costo, ma fruttino. Per questo motivo, appena conquistata la Dacia, Traiano la fa popolare di coloni romani che mettono le terre a coltura. Infatti la Dacia sarà la provincia più romanizzata di tutta l’Europa orientale. Guerre e buona amministrazione fanno sì che alla morte di Traiano il bilancio dello Stato romano sia in attivo.</p>
 
<figure>
<img src="img/colonna_traiana.png" alt="colonna traiana"/>
<figcaption>
La Colonna Traiana inaugurata nel 113, a Roma: il lungo fregio illustra come un racconto a fumetti la campagna di conquista della Dacia (101-106).
</figcaption>

<section>
<a href="comparative_sup.html">&#171; Nerva</a></p>
<a href="index.html">Index</a>
<a href="adriano.html">Adriano &#187;</a>
</section>

</div>

</body>
</html>
