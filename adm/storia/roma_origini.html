<!DOCTYPE html>
<html lang="it">
<head>
 <meta charset="utf-8">
 <meta name="viewport" content="width=device-width, initial-scale=1.0">
 <meta name="description" content="Origini di roma"/>
 <title>Origini di roma</title>
 <link rel="stylesheet" type="text/css" href="../../style.css" media="screen">
</head>

<body>

<nav>
 <ul>
 <li><a class="navbar" href="../../index.html">Home</a></li>
 <li><a class="navbar" href="index.html">Index</a></li>
 </ul>  
</nav>

<div class="content">

<h1>Origini di roma</h1>

<p>L’iniziale fortuna di Roma derivò dal suo trovarsi, al centro di una fertile campagna, sul basso corso di un fiume che penetrava profondamente nel territorio etrusco e italico. Essa sorse in un punto in cui il Tevere era facilmente attraversabile, lungo l’antica via costiera che porta dalle grandi città del sud etrusco (Veio, Cere, Tarquinia, Vulci) al Lazio meridionale, alla popolosa Campania di cultura greca.Già in età regia Roma comincia a farsi spazio nel Latium vetus, ricco territorioagro-pastorale adagiato tra il Tevere e l’Aniene a nord, le propaggini dell’Appennino, i laghi albani e l’agro pontino a sud, il mare con i suoi traffici a ovest; ma è pursempre dipendente dalle grandi signorie etrusche, e da Tarquinia in particolare, come mostra il nome di due dei suoi re. La drammatica fine di Tarquinio il Superboe l’avvento della repubblica aristocratica segnano, tra la fine del VI e l’inizio del Vsecolo, il definitivo affrancamento dalla tutela etrusca. <br>Un elemento ricorrente dell’ideologia repubblicana fu l’avversione per la formadi governo monarchica e la paura che il potere di qualche nobile sfociasse nella tirannide magari appoggiata dalle classi meno ricche. <br>Per tutto il V e per buona parte del IV secolo Roma alterna la lotta contro gli Etruschi (con Veio, in particolare, che fu sottomessa dopo un lungo assedio nel 396 a.C.)alla ricerca della supremazia nel Lazio. Qui deve affrontare Sabini e Latini, stanziatiquesti ultimi in posizione dominante intorno ai laghi albani e riuniti nella federazione di Alba Longa. La vittoria sui Latini conseguita al lago Regillo (496 a.C.) porteràRoma a stipulare il suo primo atto diplomatico, il foedus Cassianum(dal console Spurio Cassio che lo sottoscrisse) e a confrontarsi, ancora più a sud, con i popoli dell’agropontino e della valle del fiume Sacco (Volsci, Equi, Ernici), fino ad entrare in contatto, alla metà del IV secolo, lungo la valle del Liri, con la bellicosa popolazione dei Sanniti. Questi, stanziati sulla dorsale appenninica tra Abruzzo-Molise (Isernia e la capitale Bovianum) e Lazio-Campania, proprio allora erano intenti ad espandersi versol’agro campano, in cerca di nuovi pascoli e di uno sbocco al mare.</p>

<h2>La conquista dell’Italia</h2>

<p>Con la sottomissione del Lazio lo stato romano vennea trovarsi a diretto contatto, e quindi in una situazione di possibile attrito e conflit-to di interessi, con due grandi entità politiche italiche: la dodecapoli etrusca a nord(dodici città, con capitale Bolsena, riunite in una lega a carattere religioso; Veio eragià stata abbattuta) e la confederazione sannitica a sud. Gli Etruschi, esclusi dallegrandi vie di commercio dall’espansione greca e cartaginese in Italia meridionale enelle isole, si trovavano da tempo in una situazione di declino, se non culturale (che anzi molte delle più splendide testimonianze della civiltà etrusca risalgono proprioal IV-III secolo a.C.), politico ed economico. Per Roma non fu difficile aver ragio-ne della loro resistenza, anche se inizialmente la sottomissione degli Etruschi venne a coincidere con il duro sforzo della seconda guerra sannitica: nel 310 i Roma-ni superano per la prima volta la silva Ciminia (intorno al lago di Vico) e sconfiggono le città etrusche meridionali nella battaglia del lago Vadimone.</p>

<p>Con i Sanniti le cose andarono diversamente, e lo scontro fu terribile. Il primo punto di attrito fu intorno a Fregellae in Ciociaria; la prima guerra sannitica (343-340) si concluse con un trattato – come spesso accadeva alla fine di scontri dall’esitoincerto – ma lo status della Campania rimaneva indefinito. Di qui il casus belliperla seconda guerra sannitica (327-304), assai più dura della precedente,che vide il rovescio delle forche Caudine (furculae Caudinae,321 a.C.). Alla fine i Romani prevalsero, sotto l’instancabileguida di Papirio Cursore, aggirando strategicamente ilnemico grazie all’alleanza con Apuli e Lucani. Con laterza guerra sannitica (298-290) i Sanniti giocaronoa loro volta la carta dell’accerchiamento, alleandosicon Etruschi e Galli. Ma Bovianum cadde già nel298, e a Sentino i Romani sbaragliarono tutti i loronemici (295) grazie anche al personale sacrificio delconsole Decio Mure. Il Sannio sarà sottomesso nel290, stremato, dopo tre guerre che costringono Romaad adottare riforme interne importanti, come quella diammettere alla cittadinanza romana artigiani, commercianti, bottegai e persino liberti, cioè il ceto medio, ritenutoindispensabile per l’apporto fiscale e in soldati. L’anno dopo cedettero definitivamente anche le città etrusche. All’unificazione dell’Italia si frapponeva ormai solo la potenza regionale di Taranto, con cui la guerra scoppiò nel 281. In soccorso degli Italioti (i greci d’Italia) venne il re dell’Epiro Pirro, uno dei migliori generali della sua epoca. Dopo le iniziali sconfitte di Eraclea e di Ascoli Satriano, dove si trovarono per la prima volta a dover sostenere il panico prodotto dagli elefanti, i Romani ebbero ragione di Pirro con la vittoria di Maleventum (che da allora cambiò nome in Benevento, 275 a.C.); nulla, a quel punto, poté fermare la loro avanzata fino alla stretto di Messina.</p>

<h2>L’orizzonte mediterraneo</h2>

<p>Roma si stava nel frattempo avviando fatalmente allo scontro con Cartagine, massima potenza economico-militare del Mediterraneooccidentale, una repubblica oligarchica basata sul commercio marittimo e dotata diuna flotta e di una tradizione marinara che a Roma mancava. Il casus bellifu datodalla consegna di Messina ai Cartaginesi da parte dei mercenari italici Mamertini(264). Messina fu prontamente recuperata, ma la guerra (prima guerra punica), chesi svolse in Sicilia e nelle acque siciliane, durò tra alterne vicende fino al 241. Dapprima il console Gaio Duilio vinse la battaglia navale di Milazzo (260); seguironola vittoria di Capo Ècnomo (256), non lontano da Agrigento, ma anche la gravesconfitta subita al largo di Drepana (Trapani) dal console Publio Claudio. Amilcare Barca, capo del partito cartaginese più direttamente impegnato in una politica imperialistica, fortificò Erice, resistendovi per sei anni, ma fu infine sconfitto dal console Lutazio Catulo alle isole Egadi (242 a.C.). La Sicilia, tranne Siracusa, diventòcosì la prima provincia romana (241).Trascorse una generazione prima che Cartagine (che tra l’altro dovette domare,con mezzi assai crudeli, la ribellione dei suoi mercenari) fosse di nuovo in grado disfidare Roma. Lo fece con Annibale, figlio di Amilcare, dopo essersi creata una forte base territoriale in Spagna con la fondazione di Carthago Nova (Cartagena). Roma, che nel frattempo aveva messo piede in Illiria e aveva assoggettato la Sardegnae la Corsica (al pieno possesso della Sicilia mancava ancora solo il regno siracusano di Ierone II), si era preparata allo scontro domando il suo ultimo nemico in terra italica, i Galli, in due grandi battaglie: a Talamone nel 225 e a Clastidium (Casteggio) nel 222, sotto il comando di Claudio Marcello, futuro espugnatore di Siracusa. Ancora una volta il casus bellicon Cartagine (seconda guerra punica, 219-202a.C.) fu offerto da una città. Annibale espugna Sagunto in Spagna, posta a sud dell’Ebro e quindi formalmente nella sfera d’influenza cartaginese, ma alleata di Roma,e scatena con ciò la guerra. Con marcia rapidissima egli supera le Alpi, forte di numerosi mercenari iberici e celtici e con un nutrito gruppo di elefanti; punta a scompaginare il sistema delle alleanze italiche, ma ci riuscirà solo parzialmente (con i Galli e con parte dei Campani), sia perché il sistema era ormai consolidato (e i Sanniti erano stati distrutti) sia perché la sua mancanza di scrupoli (fides Punica) risultòinfine controproducente. Dopo una serie di tremende e impreviste sconfitte (sul Ticino e sulla Trebbia nel 218, al lago Trasimeno, dove cadde il console Gaio Flaminio, nel 217, e soprattutto l’anno dopo a Canne, in Puglia, con la perdita di entrambii consoli e di qualcosa come 40.000 uomini in un sol colpo), Roma, con la dittatura di Q. Fabio Massimo, ricorrerà alla tattica vincente del temporeggiamento. Annibale si logorerà negli “ozi di Capua” e poi chiudendosi in una specie di ridotta traCrotone e Locri, in Calabria, privo di rifornimenti; Annibale, che a ragione si puòconsiderare l’ultimo e il massimo dei condottieri ellenistici, non ebbe la capacità politica di sfruttare le alleanze italiche né si era assicurato a Cartagine un governo chelo aiutasse nell’impresa. Il tentativo di raggiungerlo dalla Spagna da parte del fratello Asdrubale viene stroncato dai Romani alla battaglia del Metauro, nelle attualiMarche, nel 207, finché il giovane P. Cornelio Scipione, che già aveva contrattaccatoin Spagna, porterà la guerra in Africa, costringendolo al rientro. La battaglia definitiva, con la sconfitta (ma non la morte) di Annibale, avrà luogo nel 202 a Naraggara, presso Zama, nell’entroterra di Cartagine. Dalla sua vittoria Scipione desumeil titolo di Africano (Maggiore). Da questo momento in poi la storia di Roma coincide con la fulminea storia dell’imperialismo romano, che nel corso del II secolo a.C. ottiene l’annientamento diCartagine (P. Cornelio Scipione Emiliano Africano Minore, nel 146, a compimento della terza guerra punica), l’annessione della Grecia (con la guerra di Ambracia,vinta da M. Fulvio Nobiliore nel 189 a.C., e con la guerra acaica e la distruzione diCorinto da parte di L. Mummio Acaico nel 146), la trasformazione in provincia della Macedonia (dopo tre durissime guerre) e il drastico ridimensionamento della Siria (con la vittoria di Magnesia da parte di L. Cornelio Scipione nel 190), ridotta conla pace di Apamea a potenza regionale al di là del Tauro. Roma aveva proceduto con audaci puntate in avanti e con temporanee alleanzetattiche, prima con gli Etoli, poi con gli Achei e con il regno di Pergamo, allo scopo di indebolire l’avversario del momento, in attesa di ridimensionare anche l’alleato. E infatti anche il regno pergameno degli Attalidi, che tanti iniziali vantaggi ebbe dall’essersi schierato con Roma contro le altre potenze ellenistiche, risulterà alla fine indebolito e il suo ultimo re, Attalo III, non troverà di meglio che lasciare ilsuo regno in eredità al senato (133 a.C.). In Occidente Roma completa la conquista della Spagna con l’assedio e la distruzione di Numanzia da parte di Scipione Emiliano (133 a.C.), si annette senzadifficoltà la Gallia meridionale (la Provincia per eccellenza), penetra in Istria e nell’Illirico (fine II secolo a.C.), ferma l’incursione di popoli germanici come i Teutoni e i Cimbri, sconfitti i primi da Gaio Mario ad Aquae Sextiae (Aix-en-Provence,102), i secondi da Lutazio Catulo ai Campi Raudii (Vercelli, nel 101).Roma riuscirà sempre a risollevarsi: con l’impiego congiunto della forza militare e della capacità di temporeggiamento, con il sapiente uso delle alleanze e con laspietatezza ove necessario, e in generale grazie alla concordia civile che la continuaacquisizione di terre e di ricchezza a danno dei vinti garantiva in egual misura a patrizi e plebei, almeno fino alla crisi graccana (seconda metà del II secolo a.C.).Fu nel corso di queste vicende che l’Urbe andò elaborando le sue prime formeletterarie, che peraltro rimasero a lungo alquanto rudimentali e relegate alla sferadella trasmissione orale, nel caso delle memorie famigliari, o della fissazione epigrafica nel caso delle prescrizioni rituali (e carattere fortemente ritualistico ebbe lareligione nazionale romana), dei calendari e delle registrazioni annuali dei principali eventi pubblici.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
