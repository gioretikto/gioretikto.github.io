<!DOCTYPE html>
<html>
<head>
 <meta charset="utf-8">
 <meta name="viewport" content="width=device-width, initial-scale=1.0"> 
 <meta name="description" content="Lo zar Alessandro II"/>
 <title>Lo zar Alessandro II</title>
 <link rel="stylesheet" type="text/css" href="../style.css" media="screen">
</head>

<body>

<nav>
 <ul>
 <li><a class="navbar" href="../index.php">Home</a></li>
 <li><a class="navbar" href="../documentation.html">Documentation</a></li>
 </ul>
</nav>
  
<div class="content">

<h1>Lo zar Alessandro II: La Russia fra arretratezza e modernizzazione</h1>

<p>La Russia nel XIX secolo era governata da un potere autocratico, che manteneva uniti i diversi gruppi etnici del vasto impero, fra i quali i Russi costituivano la componente più numerosa. La società russa era caratterizzata da una forte arretratezza eco­nomica, come provava la quasi totale assenza di una borghesia attiva e la massiccia presenza di servi della gleba, che costi­tuivano l’85% della popolazione, mentre la classe dei nobili proprietari terrieri, pur rappresentando meno dell’1%, deteneva le leve del potere economico. Lo zar Alessandro II (1855-1881) tentò di modernizzare il Paese con una serie di innovative riforme, fra cui le più importanti furono l'<b>abolizione della servitù della gleba</b> (1861) e l’istituzione di assemblee elettive provinciali, gli <i>zemstvo</i> (1864), con rappresentanti della nobiltà, della borghesia e del mondo contadino. Tale tentativo di modernizzazione finì per dimostrarsi inefficace e per alimentare, nel corso degli anni Sessanta dell’Ottocento, un movimento di protesta contro lo zar e la sua poli­tica, 
di cui rimase vittima lo stesso Alessandro II, ucciso nel 1881 in un attentato terroristico.</p>

<h2>La politica reazionaria e illiberale degli zar</h2>

<p>Nel quarantennio, che precedette il primo conflitto mondiale, l’impero zari­sta ebbe difficili e travagliate condizioni di vita. Dopo la morte di Alessandro II i suoi due successori, <b>Alessandro III</b> (1881­-1894) e <b>Nicola II</b> (1894-1917), erano tor­nati ai rigori del dispotismo poliziesco e 
reazionario, riducendo i poteri delle assemblee elettive provinciali (<i>zemstvo</i>), perseguitando con durezza i sospettati di terrorismo e attuando un pesante pro­gramma di russificazione nei confronti delle popolazioni dell’impero, in partico­lare  verso  le  province  baltiche  e la Finlandia, e adottando nello stesso tempo provvedimenti restrittivi ai danni degli Ebrei, molti dei quali si videro costretti ad espatriare negli Stati Uniti. Tale politica autocratica incoraggiò l’ulte­riore diffusione dell’ideologia socialista e la critica spietata nei riguardi delle istituzioni, contribuendo ad accentuare il dis­tacco fra chi gestiva il potere e l’opinione pubblica. A dare palesi segni di dissenso e di scontentezza era in particolare la clas­se colta, l’<i>intelligencija</i>, da tempo ormai in posizione critica verso il regime e in buo­na parte simpatizzante con la contestazio­ne anarchica e populista.</p>

<h2>Lo sviluppo industriale della Russia</h2>

<p>Nel frattempo, in Russia, era stata avviata un’importante trasformazione destinata a condizionare gli eventi storici successivi. Nell’ultimo decennio del secolo XIX infat­ti lo sviluppo industriale aveva ricevuto un forte impulso grazie all’intervento finanziario dello Stato, all’adozione del protezionismo e a un consistente afflusso di capitali stranieri. Ciò permise il sorgere di centri industriali di grande rilievo (come quello minerario a Magnitogorsk negli Urali, quello petrolifero a Baku, quello tessile nella regione di Mosca, quel­lo meccanico e metallurgico a Pietro­burgo), la cui produzione di carbone, fer­ro, petrolio, cotone e ghisa era divenuta ben presto tanto rilevante da superare quella di molti altri Paesi e da permettere alla Russia di occupare il quarto posto nel­la graduatoria mondiale della produzio­ne industriale, all’inizio del XX secolo.</p>

<h2>La nascita del proletariato industriale e la dottrina di Plechanov</h2>

<p>Come conse­guenza della nascente industrializzazione si ebbe anche in Russia la formazione di un consistente proletariato. Questo feno­meno indusse moltisocialisti russi – fra cui Georgij Plechanov (1856-1918) e Vladimir Il’iˇc Ul’janov (1870-1924), det­to Lenin – a fare proprie le teorie marxi­
ste, secondo le quali solo un proletariato industriale politicamente maturo avrebbe potuto avviare un processo rivoluzionario contro il sistema capitalistico. Tuttavia, mentre per Plechanov il fautore della rivoluzione sarebbe stato il proletariato, soste­nuto e affiancato dalla borghesia, in vista 
dell’affermazione  del  capitalismo  in  Russia, Lenin sosteneva che la rivoluzione dovesse essere espressione di una stretta alleanza tra contadini e operai, con asso­luta esclusione della borghesia e sotto la guida di “rivoluzionari di professione”, disciplinati e pronti a tutto per condurre 
il proletariato a sicura vittoria. Costretti ambedue a espatriare come buo­na parte dell’intelligencija del loro Paese, Plechanov e Lenin, dopo vario girovagare in Germania, Inghilterra, Francia e soprattut­to in Svizzera, avevano creato le premesse organizzative del congresso del Partito ope­raio socialdemocratico russo (costituito nel 1898), che segnò una svolta decisiva nella storia del movimento rivoluzionario.</p>

<h2>Bolscevichi e menscevichi</h2>

<p>Durante il con­gresso, che si tenne a Londra nel 1903, ottenne la maggioranza numerica, sia pure di stretta misura, la corrente rivoluzionaria mar
xista, detta perciò bolscevica (dal russo bol’sˇevík, “maggioritario”) contro la mino­ranza riformista, detta a sua volta mensce­vica (dal russo men’sˇevík, “
minoritario”). I bolscevichi, legati a Lenin, erano sosteni­tori di un “programma massimo”, mirante in particolare alla conquista del potere con la rivoluzione, all’eliminazione del capitali­smo e alla dittatura del proletariato; i men­scevichi, a loro volta, fecero proprio un “pro­gramma minimo” riassumibile nei seguenti punti: collaborazione con la borghesia libe­rale, abbattimento dello zarismo, formazio­ne di una repubblica democratica.</p>

<h2>L’orientamento liberale del Partito dei cadetti</h2>

<p>Nello stesso 1903 in Russia si era formato un Partito costituzionale demo­cratico, detto “Partito dei cadetti” (cosiddetti dalle letter
e russe <i>k</i> e <i>d</i> presenti nella titolatura del partito: esso comprendeva numerosi elementi della borghesia più avanzata, legata al mondo degli industria­li, dei finanzieri, dei professionisti e dei grandi commercianti, i quali aspiravano a trasformare il Paese in una democrazia libe­rale retta da una monarchia parlamentare, sul modello dell’esperienza occidentale.</p>

<h3>Si consolida l’opposizione al regime zari­sta </h3>

<p>All’inizio del Novecento le forze di opposizione russe si rifacevano pertanto a due indirizzi ideologici: quello liberale, decisamente minoritario, sostenuto dai ceti borghesi e mirante a realizzare, attra­verso una serie di adeguate riforme, un regime costituzionale e rappresentativo; quello socialista-rivoluzionario, diffuso tra le masse rurali e i primi nuclei di ope­rai, e intenzionato a battersi per le più radicali trasformazioni in campo politico e sociale. Neppure con la sempre più spie­tata azione repressiva il dispotismo zari­sta riuscì a porre un freno allo sviluppo di tali for
ze, che, pur se numericamente ancora esigue, si andavano radicando nel­la società russa. </p>

<h2>La guerra tra Russia e Giappone</h2>

<h3>Lo zar Nicola II e l’espansionismo russo verso il Pacifico</h3>

<p>Lo zar Nicola II si illuse di poter distogliere l’attenzione dell’opi­nione pubblica dai problemi interni, impegnando il Paese in una guerra di espansione verso l’Estremo Oriente. Falliti gli sforzi dei suoi predecessori per impa­dronirsi di Costantinopoli e degli Stretti del Bosforo e dei Dardanelli, egli infatti riteneva che la Russia per la sua posizio­ne geografica fosse destinata ad espander­si non verso il Mar Nero e l’Occidente, bensì verso l’Asia orientale e il Pacifico.</p>

<h3>La rivalità con il Giappone</h3>

<p>Tale politica di espansione imperialistica della Russia con­trastava però con i forti interessi del Giappone in quella zona. D’altra parte, 
anche le altre potenze europee erano da tempo interessate ai territori asiatici e più in particolare a quelli del decadente impe­ro cinese. Lo zarismo, dopo la valorizza­zione della Siberia, da qualche tempo non più considerata una terra del tutto impro­duttiva e da utilizzare solo come residenza 
coatta per deportati, aveva cominciato ad avvertire vivissimo il miraggio di un pre­dominio sui territori cinesi settentrionali e soprattutto sulla 
Manciuria, specie dopo la costruzione della ferrovia transiberiana.</p>

<h3>La guerra russo-giapponese (1904­-1905) </h3>

<p>Proprio  l’occupazione  della  Manciuria posta in atto dall’esercito rus­so durante la rivolta dei <b>Boxers</b> suscitò la reazione del Giappone, il quale era fermamente deciso ad opporsi a un’ulterio­re avanzata russa verso l’Estremo Oriente. Nel febbraio 1904 il Giappone infatti attaccò senza preavviso la base navale rus­sa di Porth Arthur, affondando alcune unità di battaglia russe: ebbe inizio così la guerra russo-giapponese (per le fasi della guerra vedi carta in basso). Lo zar aveva auspicato tale conflitto, augu­randosi che funzionasse come antidoto alle sempre più pressanti minacce riv
olu­zionarie, certo di una rapida e facile vit­toria. Ma l’andamento delle operazioni belliche mise ben presto in luce quanto illusorie fossero tali speranz
e. <b>La Russia venne infatti clamorosamente sconfitta dal Giappone</b> e si vide costretta ad accet­tare, con la mediazione del Presidente americano <b>Theodore Roosevelt</b> (1858­-1919), di sedere al tavolo della pace e di riconoscere al Giappone il pieno posses­so della parte meridionale della penisola di Sakhalin e della penisola del Liaotung con Port Arthur, nonché il protettorato sulla Corea: queste condizioni furono sot­toscritte ufficialmente il 5 settembre 1905 a Portsmouth, negli Stati Uniti. Tale successo giapponese ebbe diverse e importanti conseguenze. Esso apparì ai contemporanei come la fine del mito del­l’invincibilità dell’uomo bianco rispetto ai popoli  di  colore  e  incoraggiò  nei  Giapponesi l’aspirazione a farsi campioni dell’ascesa della razza “gialla” e del cosid­detto “asiatismo” (l’Asia agli Asiatici”). Inoltre indusse la Russia a rinunciare ad estender
e le proprie mire verso l’Estremo Oriente, per riprendere una politica di intervento nella penisola balcanica, dove già da qualche tempo l’A
ustria aveva cer­cato di espandersi a tutto danno del debo­le impero turco. </p>

<section>
<a href="aztechi.html">&#171; Gli aztechi</a></p>
<a href="index.html">Index</a>
<a href="federicoII.html">Federico II &#187;</a>
</section>

</div>

</body>
</html>
