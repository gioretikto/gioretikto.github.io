<!DOCTYPE html>
<html>
<head>
 <meta charset="utf-8">
 <meta name="viewport" content="width=device-width, initial-scale=1.0"> 
 <meta name="description" content="Pedagogia, Pedagogia speciale e didattica dell’inclusione"/>
 <title>Pedagogia, Pedagogia speciale e didattica dell’inclusione</title>
 <link rel="stylesheet" type="text/css" href="../style.css" media="screen">
</head>

<body>

<nav>
 <ul>
 <li><a class="navbar" href="../index.php">Home</a></li>
 <li><a class="navbar" href="../documentation.html">Documentation</a></li>
 </ul>
</nav>
 
<div class="content">

<h1>Pedagogia, Pedagogia speciale e didattica dell’inclusione</h1>

<h2>Storia della scuola italiana</h2>

<h2>Legge Casati</h2>

<p>La legge Casati costituisce il fondamento dell’ordinamento scolastico italiano negli anni dell’Unità e nei decenni successivi sino alla riforma Gentile del 1923 che, del resto, ne riprenderà le caratteristiche fondamentali. 
Le leggi Buoncompagni, Cibrario e Lanza costituirono la base su cui il conte Gabrio Casati, ministro della Pubblica Istruzione durante il gabinetto La Marmora, costruì in meno di quattro mesi<sup>17</sup> la sua nuova riforma scolastica. Il testo della legge venne promulgato il 13 novembre 1859, durante la seconda guerra di indipendenza, e sancì innanzitutto il riconoscimento del diritto-dovere dello Stato di intervenire in materia scolastica, sostituendo e affiancando la Chiesa, detentrice del monopolio dell’istruzione. Essa si riferiva, al momento dell’entrata in vigore, ai vecchi territori piemontesi e alla Lombardia e fu varata con i pieni poteri concessi al governo dal Parlamento. La legge era composta da 380 articoli consistendo in un vero e proprio codice dell’istruzione e trattava, in ordine di importanza, tutti gli aspetti inerenti la materia, partendo dal ramo dell’istruzione classica. Essa esprimeva la cultura politica dei liberali piemontesi alla vigilia dell’unificazione politico-militare della penisola.</p>

<p>Confermando la politica accentratrice dello Stato sabaudo, la legge Casati mantenne l’amministrazione dell’istruzione sottoposta al ministro, al Consiglio Superiore della Pubblica Istruzione (21 membri di nomina regia) e a tre ispettori generali, addetti al controllo delle Università, della scuola secondaria e di quella primaria. Questi poteri, in sede locale, vennero detenuti dai rettori universitari e dai provveditori agli studi per l’istruzione classica e tecnica. Un’innovazione fu l’istituzione del Consiglio Provinciale Scolastico, che rappresentava il Consiglio Superiore. Il ministro dell’istruzione disponeva di ampi poteri discrezionali e decisionali, quali ad esempio la nomina ed il controllo dei principali funzionari centrali e periferici. I poteri dei due Consigli si limitavano ad avere scopo consultivo, ma comprendevano un vasto numero di materie, quali l’esame delle proposte di legge e dei regolamenti, la valutazione dei titoli dei concorrenti alle cattedre universitarie, la scelta dei libri di testo.11 Gli organi consultivi non erano comunque elettivi ma di nomina reale su proposta, di fatto, del ministro. La legge Casati separava nettamente la scuola umanistica (ginnasio-liceo) dalla scuola tecnica (scuola tecnica-istituto tecnico) con il passaggio degli istituti tecnici al Ministero dell’Agricoltura e Commercio nel 1861; ignorava l’istruzione professionale e istituiva una scuola elementare gratuita di quattro anni, articolata in due bienni, obbligatoria solo nel primo biennio, con l’affido di tale obbligo, di fatto, alla discrezionalità dei vari Comuni senza che fosse prevista alcuna forma di controllo e/o sostegno agli stessi e agli alunni; prevedeva corsi di tre anni per la preparazione di maestri delle scuole superiori e di due per quelli delle scuole inferiori; affidava le competenze sulla scuola in modo strategicamente differenziato, riservando al potere centrale l’istruzione. classica, alle Provincie quella tecnica superiore e ai Comuni l’elementare. L’istruzione religiosa era obbligatoria con possibilità per i genitori degli alunni di chiederne dispensa. La legge Casati non si occupava di alcun tipo di scuola per l’infanzia. Ciò in quanto tale settore era riservato ai clericali che avevano la gestione della prima età considerata la meno importante per la formazione dell’individuo. Accanto alla Chiesa operavano le istituzioni di carattere assistenzialistico da regolamentare insieme alle opere pie sotto il controllo del ministero degli interni. Così lo Stato laico affida alla Chiesa ciò che reputa inutile dal punto di vista formativo del vero cittadino. In tale contesto, connotato da caratteri di custodia più che di docenza, non si avvertiva alcuna necessità che il personale docente fosse provvisto di “patente” all’insegnamento. L’istruzione elementare, come si è detto, era affidata ai Comuni. Erano previsti corsi di tre anni per la preparazione di maestri delle scuole superiori e di due per quelli delle scuole inferiori. Anche l’istruzione elementare era ordinata in due gradi, ciascuno di due classi distinte: inferiore, da istituire in borgate con almeno 50 bambini, e superiore, per i comuni con oltre 4.000 abitanti. Soltanto il grado inferiore era formalmente gratuito e obbligatorio. Le due classi di grado inferiore, distinte in femminili e maschili, erano articolate in tre anni dato che la prima classe era sdoppiata in inferiore, affidata ad un sottomaestro, e superiore, affidata a un maestro eletto dal Comune in base alla patente di idoneità e all’attestato di moralità rilasciato dal sindaco e che durava in carica un triennio con possibilità di riconferma. La scuola secondaria era nelle mani esclusive dello Stato, secondo i criteri accentratori elencati nella stessa legge Casati. Da un’interpretazione letterale della legge, l’appellativo “secondario”, affiancato da quello “classico”, spetterebbe soltanto al corso del ginnasio–liceo. L’istruzione secondaria classica era articolata in due gradi: il ginnasio di 5 anni, in prevalenza a carico dei comuni, e il liceo di 3 anni, con carico parziale dello Stato. Ginnasio e liceo erano scuole classiche permeate di un umanesimo retorico e convenzionale, riservate all’élite per adire a quelle professioni liberali che sono l’ossatura della classe dirigente italiana, disdegnosa dell’istruzione tecnica e professionale. Quest’ultima era considerata l’istruzione tipica della classe subalterna come del resto lo era l’istruzione professionale propriamente detta (agraria, commerciale, nautica e artistica) ed era preclusa allo sbocco universitario. Anch’essa era suddivisa in due gradi: scuola tecnica e istituto tecnico, entrambi di 3 anni. L’articolo 286 recita: «Queste scuole e questi istituti dovranno mantenersi separati dai ginnasi e dai licei. In ogni caso la direzione immediata degli stabilimenti tecnici istituiti da questa Legge non potrà mai essere affidata alla stessa persona (cioè al preside) cui è affidata quella degli istituti di istruzione secondaria». In sostanza, l’istruzione tecnica veniva affidata alla gestione comunale (scuola tecnica) e provinciale (istituti tecnici), mentre quella classica per la formazione della classe dirigente era di esclusiva competenza statale. Tale organizzazione scolastica risentiva esplicitamente del contesto socio-politico del tempo e rispondeva agli interessi delle classi dominanti, con l’importanza attribuita al canale privilegiato del ginnasio-liceo. In particolare, dopo la scuola elementare si poteva accedere al Ginnasio, 
a pagamento, ovvero alle scuole tecniche, risultando tale sistema necessariamente classista, poiché costringeva a rinunciare agli studi i ragazzi provenienti dalle famiglie meno agiate. Resta pur vero il fatto che la Casati pose il problema dell’obbligo scolastico, sebbene limitato al grado inferiore della scuola elementare e, come diremo in seguito, senza alcuna preoccupazione circa l’esistenza di leggi apposite per attuarlo o farlo rispettare con conseguente fallimento del progetto d’istruzione popolare.</p>

<h2>Legge Coppino</h2>

<p>Durante il governo della Sinistra storica, uno dei punti qualificanti del programma presentato da De Pretis fu l’emanazione di una nuova legge sulla scuola, attuata nel 1877 da Michele Coppino, ministro della Pubblica Istruzione.  Per  la  prima  volta,  dopo  l’Unità,  il  governo  rivolgeva l’attenzione al primo ordine degli studi, quello elementare. 
 Le  novità  introdotte  dalla  Legge  Coppino  possono  così  essere individuate:  estendeva  formalmente  a tutta  l’Italia  la  Legge  Casati; introduceva l’obbligo scolastico fino a nove anni di età; trasformava il corso elementare inferiore in triennale, portando la durata dell’intero corso da 4 a 5 anni; non comprendeva la religione tra le materie di insegnamento. Una peculiarità della legge sta nel fatto che accanto all’incremento dell’obbligo scolastico dai 6 ai 9 anni, v’è la regolamentazione della frequenza scolastica con l’introduzione di sanzioni per i genitori degli 
studenti assenti: in caso di inadempimento i genitori avevano l’obbligo di presentarsi dinanzi al sindaco, per giustificare le assenze dei figli, pena una contravvenzione o, in caso di reiterazione, il rinvio al pretore. Le somme 
riscosse sarebbero state impiegate dai comuni per sostenere e premiare gli alunni più diligenti.</p>

<p>Nonostante i suoi limiti, la Legge Coppino diede un notevole contributo alla diminuzione dell’analfabetismo nell’Italia di fine ‘800. La percentuale di analfabeti restò comunque alta; rimase alto a tal proposito il divario tra il Nord con il 61,9%, e il Sud con l’84,2%. Nello stesso periodo in Europa l’analfabetismo risultava quasi del tutto debellato.</p>

<p>Uno dei motivi che avevano spinto gli insegnanti a unirsi in categoria era sicuramente il bisogno di perfezionamento giuridico e miglioramento economico. Gli stipendi dei maestri, che dopo la legge Casati erano stati aumentati di un decimo nel 1876 e migliorati ancora nel 1886, andavano da un massimo di 1320 lire all’anno nelle maschili superiori urbane di prima classe a 560 nelle femminili in feriori rurali di terza classe. Tuttavia, solo cinque delle ventiquattro categorie in cui la legge aveva classificato le scuole<sup>18</sup> superavano di poco le mille lire annue. Per le scuole fuori classe, ovvero quelle poste in località con meno di 500 abitanti, gli stipendi erano contrattuali e si abbassavano a sessanta, quaranta e anche a venti lire l’anno. Gli altri due problemi che affliggevano la categoria, oltre a quello economico, riguardavano il Monte Pensioni e lo stato giuridico. Il Monte Pensioni (nel 1878 venne istituito il Monte Pensioni per gli insegnanti elementari) veniva alimentato, in base alla legge 16 dicembre 1878, dai contributi dei maestri (4% dello stipendio) e dei Comuni (5%). Lo Stato doveva integrare tali versamenti con una quota pari a un terzo del patrimonio del Monte. Dato che il suo patrimonio nel 1888 si aggirava attorno a 24 milioni di lire, esso avrebbe dovuto versare 8 milioni nelle casse del Monte, ma non ne pagò che 6, e cessò ogni versamento a partire dalla fine del 1898.</p>

<h2>La riforma Gentile </h2>

<p>Dopo Benedetto Croce, decaduto con il governo Giolitti nel 1921, e dopo un breve periodo in cui al ministero della Pubblica Istruzione successero O. M. Corbino e A. Anile (governi Bonomi e Facta), fu la volta di G. Gentile, nominato da Mussolini nell’ottobre del 1922. Si può dire, con A. Semeraro, che iniziò allora «quel connubio tra idealismo e fascismo 
che non conobbe smagliature, almeno fino al delitto Matteotti, e che avrebbe coinvolto la scuola nella degenerazione aut
oritaria». Ancora oggi stupisce il fatto che, sulla questione della riforma della scuola, il fascismo abbia potuto ricevere l’adesione convinta di tanti intellettuali molto noti: oltre lo stesso Gentile, filosofi e pedagogisti, come 
Lombardo Radice, Codignola e Fazio Allmayer. Una spiegazione a questo fatto è data da uno studioso di storia della scuola
, L.Borghi, il quale, avendo vissuto in prima persona le persecuzioni razziali del 1938, così scrisse in un saggio del 1951: «Identificando i valori universali con la nazione e lo Stato, essi giunsero a considerare la restaurazione dell’autorità statale realizzata dal fascismo come un mezzo di liberazione umana». Già nel 1921, il movimento dei fasci, diventato Partito Nazionale Fascista, vuole presentarsi come una forza politica matura che intende risolvere anche i problemi della scuola italiana. Il programma di Mussolini, redatto da Massimo Rocca, prevede sulla scuola i seguenti punti: 1) lotta contro l’analfabetismo con il potenziamento dell’istruzione elementare; 2) libertà dell’istruzione media e universitaria; 3) carattere prevalentemente classico  dell’istruzione  media  e  superiore;  4)  miglioramento  delle condizioni degli insegnanti; 4) enfasi nazionale della cultura scolastica. Mussolini aveva presto intuito che occorreva una scuola <i>ad hoc</i> per formare i quadri dirigenti di cui il fascismo mancava. A questo scopo era opportuno servirsi del programma di riforma elaborato da cattolici e liberali, e supportato dai filosofi idealisti, perché gli appariva sufficientemente populista ai fini della propaganda fascista; perciò, quando esso fu presentato in Parlamento, lo definì «tipicamente fascista». Nel 1923 esprimerà chiaramente le ragioni della sua adesione alla riforma Gentile: «Il Governo fascista ha bisogno della classe dirigente. Nella esperienza di questi 14 mesi di governo io ho veduto che la classe dirigente fascista non c’è. Non posso improvvisare i funzionari in tutta l’amministrazione dello Stato: tutto ciò deve venirmi grado a grado dalle Università [...]. È quindi necessario che gli studenti studino sul serio se si vuole fare l’Italia nuova. Ecco le ragioni profonde della riforma Gentile: di quella che io chiamo il più grande atto rivoluzionario osato dal Governo fascista in questi mesi di potere». Un altro elemento, non meno importante, legava Mussolini alle idee di Gentile: il fascismo perseguiva essenzialmente una politica di casta.  Gentile, pur essendo appartenente alla destra liberale, era fermamente convinto che l’educazione completa doveva essere destinata agli uomini migliori, non alle masse, perché - diceva- «la scuola deve formare i capi, cioè coloro che pensano a sé e agli altri». </p>

<p>Caratteristica senza dubbio peculiare della riforma varata da Gentile fu il primato assegnato agli studi umanistici rispetto agli studi scientifici e tecnici, con la forte svalutazione delle scuole tecniche, che di fatto 
diventavano scuole complementari a chiaro indirizzo popolare. Il titolo conseguito in queste scuole consentiva l’accesso solo al più basso grado dell’impiego statale, il ruolo C. In altri termini veniva chiuso l’unico canale che aveva permesso a tanti giovani, soprattutto dei ceti medi urbani, di migliorare la loro condizione sociale: e infatti dalla scuola tecnica, volendo proseguire gli studi, si poteva approdare alla sezione fisico-matematica dell’istituto tecnico, conseguendo un diploma utile per entrare nel mondo del lavoro o per accedere alle facoltà universitarie scientifiche. Il liceo scientifico, di durata quadriennale, andava a sostituire la sezione fisico-matematica, che nella legge Casati dava accesso all’università, ma solo nelle facoltà scientifiche. Lo stesso fu per questo nuovo liceo, nel quale ovviamente venne dato meno spazio alla filosofia, per privilegiare la matematica, la fisica e le scienze. </p>

<h2>Pedagogia speciale</h2>

<p>Compito della Pedagogia speciale è identificare e sapere leggere i bisogni speciali delle persone, delineandone risposte
adeguate.</p>

<p>Nel 1997 l'Unesco definiva il concetto di Bisogno Educativo Speciale, quale condizione riferibile all'infanzia:</p>

<blockquote>Un Bisogno Educativo Speciale è una qualsiasi difficoltà evolutiva, in ambito educativo e apprenditivo, espressa in un 
funzionamento problematico anche per il soggetto, in termini di danno, ostacolo o stigma sociale, indipendentemente dall'eziologia, 
e che necessita di educazione speciale</blockquote>

<footer>
<p><b>17</b> Semeraro esprime lo stupore degli storici per la rapidità con cui si mise mano a una legge che avrebbe 
sfidato l’usura del tempo. Essa infatti rimarrà in vigore fino alla riforma Gentile (1923), che ne riprenderà le caratteristiche essenziali. Ma Semeraro ricorda che il conte Casati si era potuto avvalere dell’esperienza di Fava, ispettore generale delle scuole di metodo, il quale aveva già compilato il progetto presentato alla Camera dal ministro Cibrario. Cfr. <i>Semeraro, Il sistema scolastico..., cit., p. 19</i></p>
<p><b>17</b> Una prima distinzione veniva fatta tra scuole urbane e rurali, poi, per ciascuna delle due categorie, tra femminili da una parte e maschili o miste dall’altra. Seguiva una suddivisione di ogni gruppo in tre classi, basata sulla popolazione e sulle condizioni economiche del Comune. A tutte queste ripartizioni se ne aggiungeva un’altra: la distinzione delle classi in superiori e 
inferiori</p>
</footer>

<section>
<a href="linear_congruences.html">&#171;Linear Congruences</a>
<a href="index.html">Index</a>
<a href="euclid_algorithm.html">Euclidean Algorithm &#187;</a>
</section>

</div>

</body>
</html>
