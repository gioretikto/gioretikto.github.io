<!DOCTYPE html>
<html>
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Fra’ Girolamo Savonarola"/>
  <title>Fra’ Girolamo Savonarola</title>
  <link rel="stylesheet" type="text/css" href="../style.css" media="screen">
</head>

<body>

<nav>
  <ul>
    <li><a class="navbar" href="../index.php">Home</a></li>
    <li><a class="navbar" href="../documentation.html">Documentation</a></li>
  </ul>
</nav>
      
<div class="content">

<h1>Fra’ Girolamo Savonarola</h1>

<p>Fra’ Girolamo Savonarola (1452-1498) era un uomo di fede sincera e di trascinante eloquenza. Durante l’insurrezione contro i Medici egli si era messo in luce rimproverando ai Fiorentini i loro vizi, i loro peccati – primo fra tutti quello di prestare ad 
– e il loro amore per le “vanità”; era arrivato addirittura a persuaderli a mutar vita e a dare prova di pentimento, bruciando pubblicamente quegli oggetti – vesti, libri, quadri di argomento non sacro, carte da gioco, cosmetici, ventagli, ecc. – per i quali avevano profuso tesori e messo in pericolo la salvezza dell’anima. Savonarola si era anche fatto promotore di nuove leggi favorevoli al popolo, come l’abolizione di tutte le imposte e la fondazione di un “Monte di Pietà”, che concedeva prestiti senza interesse accettando in pegno oggetti di valore. Sotto la sua guida Firenze si dette anche un governo più democratico, istituendo due nuovi organismi, il “Consiglio Maggiore” e il “Consiglio degli Ottanta”, eletti da gran parte del popolo. Tuttavia da subito non mancarono di levarsi forti gruppi di opposizione al coraggioso predicatore, fra i quali quello dei “palleschi”, sostenitori dei Medici (chiamati così dalle sei palle raffigurate nello stemma mediceo), e quello degli “arrabbiati”, che chiedevano un governo di
tipo aristocratico. Ma essi non erano gli unici nemici. Fra’ Girolamo aveva severamente denunciato gli scandali della corte pontificia e l’immoralità di papa Alessandro VI Borgia allora regnante: a causa di questo suo ardire venne scomunicato dal papa. Approfittando di ciò, i suoi avversari riuscirono a provocare una sommossa, nel corso della quale il coraggioso frate venne arrestato e condannato a morte dagli inquisitori papali come impostore ed eretico. Così, il 23 maggio 1498, in Piazza della Signoria fra le fiamme di un rogo aveva la sua ingiusta conclusione la vicenda di Savonarola: un papa aveva infatti abusato dei suoi poteri per far condannare a morte chi aveva osato denunciare pubblicamente le colpe e i vizi suoi e della Curia. D’altra parte Savonarola appariva una figura fuori dal tempo, nel suo tentare di imporre un rigore di vita quasi monastico ad una città economicamente ed artisticamente operosa e dinamica come Firenze. La figura del frate desta, comunque, ammirazione per la sua determinazione, la profondità del suo pensiero religioso, per il suo amore verso gli ideali democratici, per il coraggio con cui affrontò l’ingiusta condanna e il supplizio.</p>

<section>
<a href="comparative_sup.html">&#171; The comparative of superiority</a></p>
<a href="index.html">Index</a>
<a href="superlative.html">The Superlative &#187;</a>
</section>

</div>

</body>
</html>
