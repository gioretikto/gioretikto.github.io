<!DOCTYPE html>
<html>
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Domiziano"/>
    <title>Domiziano</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.php">Home</a></li>
        <li><a class="navbar" href="../documentation.html">Documentation</a></li>
    </ul>
</nav>
            
<div class="content">

<h1>Domiziano</h1>

<p>Alla morte di Tito divenne imperatore il fratello <b>Domiziano</b>. Le fonti antiche tracciano un ritratto poco lusinghiero di questo imperatore, accostandolo a Caligola o a Nerone per la sua pretesa di esercitare un potere assoluto e di essere oggetto di culto religioso. In effetti tali fonti sono condizionate da un punto di vista vicino al senato e non rendono pienamente giustizia a Domiziano. Quello che è certo è che il nuovo imperatore si mise in <b>urto con il senato</b>, rinunciando a interpellarlo e a sollecitarne la collaborazione, mettendo così in evidenza che il senato contava ormai poco o nulla. Anche le notizie sugli onori pretesi dall’imperatore sono certamente esagerazioni, anche se è probabilmente vero che l’imperatore fu sensibile all’adulazione. In politica estera Domiziano si attenne a una cauta opera di consolidamento dei confini; condusse una fortunata campagna contro i catti, tra il Reno e il Danubio, e con l’aiuto del generale Agricola portò a termine la <b>conquista della Britannia</b>. In <b>politica interna</b> si rivelò abile amministratore e cercò di sostenere e proteggere l’<b>agricoltura italica</b>, messa in difficoltà dalle province. Come il padre e il fratello, Domiziano esercitò uno stretto controllo sull’aristocrazia senatoria, con eccessi che gliela resero ostile. Sul piano religioso <b>avversò i culti stranieri</b>, e in particolare il nascente <b>cristianesimo</b>. Di indole sospettosa, l’imperatore attuò durissime repressioni nei confronti di congiure vere o presunte ma, come già era accaduto a Nerone, questo comportamento diede esca a nuove congiure: fu a seguito di una di esse che, nel 96, Domiziano venne ucciso.</p>

<section>
<a href="tito.html">&#171; Tito</a>
<a href="index.html">Index</a>
<a href="nerva.html">Nerva &#187;</a>
</section>

</div>

</body>
</html>
