<!DOCTYPE html>
<html>
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Louis XVI"/>
    <title>Louis XVI</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.html">Home</a></li>
        <li><a class="navbar" href="index.html">Storia</a></li>
    </ul>
</nav>
       
<div class="content">

<h1>Louis XVI</h1>

<p>Louis XVI (23 August 1754 – 21 January 1793), born Louis-Auguste, was the last King of France before the fall of the monarchy during the French Revolution. He was referred to as Citizen Louis Capet during the final four months of his life. In 1765, at the death of his father, Louis, son and heir apparent of <a href="louisxv.html">Louis XV</a>, Louis-Auguste became the new Dauphin of France. Upon his grandfather's death on 10 May 1774, he assumed the title "King of France and Navarre", which he used until 4 September 1791, when he received the title of "King of the French" until the monarchy was abolished on 21 September 1792. Louis XVI was guillotined on 21 January 1793.</p>

<p>Nella seconda metà del Settecento, il Regno di Francia aveva accumulato problemi e ritardi rispetto alle monarchie illuminate d’Europa. Problemi e ritardi che si accentuarono dopo l’ascesa al trono, nel 1774, di Luigi XVI.<br> La questione più grave era l’enorme <b>debito pubblico</b>, cresciuto a dismisura dopo che Luigi XVI aveva impegnato la Francia nella Guerra di indipendenza americana contro la Gran Bretagna. La flotta e le truppe francesi avevano ottenuto molti onori e riconoscenza dagli americani, ma allestire l’esercito era costato moltissimo. I soli interessi sul debito costituivano oltre la metà delle uscite dello Stato. La drammaticità della situazione apparve chiara quando nel 1788 il ministro dell’Economia Jacques Necker stilò un bilancio accurato delle entrate e delle uscite statali, da cui risultò il pesante deficit pubblico: la Francia, non riuscendo più a finanziare la sua <b>spesa corrente</b>, rischiava la bancarotta.</p>

<h2>Luigi XVI non vuole toccare i privilegi</h2>

<p>Il problema era aggravato dai ritardi nell’attuazione di misure fiscali. Mentre altri sovrani europei imponevano riforme tassando la nobiltà ed espropriando il clero, Luigi XVI non riuscì o non volle imprimere alcun cambiamento. Eppure ce n’era un gran bisogno: la nobiltà di corte e gli alti funzionari percepivano rendite enormi dallo Stato; la nobiltà di campagna <b>godeva di immunità</b> parziali o totali dalle tasse; l’alto clero controllava quasi un quarto delle terre di Francia, riscuoteva le decime dai contadini e <b>non pagava alcuna tassa</b>. Mercanti, notai, medici, bottegai, artigiani, operai e piccoli proprietari dovevano quindi sopportare tutto il carico fiscale. Costoro, ricchi o poveri che fossero, formavano il cosiddetto <b>Terzo stato</b>. Una parte di essi, i ricchi, avrebbero voluto che anche i nobili pagassero le tasse, un’altra, i poveri, avrebbero voluto disporre almeno del necessario per sfamarsi e vivere decentemente.</p>

<h2>I tumulti inducono il re a convocare gli Stati generali</h2>

<p>La situazione divenne critica nel triennio 1786-88 a causa dei cattivi raccolti. I prezzi dei generi alimentari si impennarono e il popolo minuto di Parigi non riuscì più a comprarsi il pane. Nel 1788 i tumulti si moltiplicarono e Luigi XVI decise di convocare, per il maggio del 1789, gli <b>Stati generali</b>, un’assemblea straordinaria usata dai re di Francia in occasioni particolari. Il re concesse ai sudditi la possibilità di sottoporre all’assemblea lagnanze e problemi per cercare soluzioni condivise. Per raccogliere le lamentele del popolo furono approntati documenti appositi, i <b><i>cahiers des doléances</i></b> (oggi diremmo “moduli di reclamo”). Il popolo accolse con entusiasmo tale concessione e da ogni parte della Francia arrivarono migliaia di cahiers zeppi di rimostranze ma anche di manifestazioni di ammirazione per il re.<br> Agli Stati generali i sudditi partecipavano attraverso <b>tre gruppi di delegati</b> che rappresentavano il clero, la nobiltà e il Terzo stato. <b>Ciascun gruppo</b> era composto da trecento delegati e poteva esprimere, su ogni legge o riforma in discussione, <b>un solo voto</b>. </p>

<h2>Il Terzo stato chiede al re due radicali trasformazioni</h2>

<p>L’ultima convocazione di questo tipo di assemblea risaliva al 1614, ma da allora la Francia aveva visto diffondersi l’Illuminismo e osservato gli effetti della Rivoluzione americana, e con essi aveva preso consapevolezza che gli uomini possono e devono essere considerati uguali. Ebbene, come poteva il 98% della popolazione avere tanti rappresentanti quanti ne aveva il restante 2%? Come era possibile che il voto rappresentativo del gruppo più numeroso contasse quanto quello di ciascuno degli altri due gruppi rappresentativi di poche migliaia di individui?<br> I rappresentanti del Terzo stato mostrarono al re tali <b>incongruenze</b>. Dissero che il clero e la nobiltà avrebbero unito il loro singolo voto per sconfiggere ogni richiesta del Terzo stato. Sapevano che tra i deputati della nobiltà e del clero alcuni, ispirati da principi illuministi, avrebbero sostenuto le riforme e pertanto chiesero al re due radicali <b>trasformazioni</b>:</p>

<ul>
	<li><p>che il Terzo stato fosse rappresentato da <b>seicento deputati anziché trecento</b>;</p></li>
	<li><p>che il conteggio dei <b>voti</b> avvenisse <b>per ogni singolo deputato</b> e non attribuendo un voto a ciascuno dei tre Stati. A tali richieste Luigi XVI non fornì alcuna risposta, dando prova di uno dei numerosi tentennamenti che avrebbe pagato, pochi anni dopo, con la vita.</p></li>
</ul>

<div class="def">
<p>Nelle monarchie assolutiste d’Europa il sovrano regnava per <b>diritto divino</b>, doveva cioè rendere conto delle sue decisioni solo a Dio. Il popolo doveva subire le decisioni del sovrano senza poter, in alcun modo, sfiduciarlo o criticarlo. Accanto a lui detenevano il potere anche due caste privilegiate, la nobiltà e il clero, chiamateanche “ordini” oppure “stati sociali”. I nobili godevano di diritti particolari, potevanocontare su leggi emanate a loro tutelae avevano accesso ad alte carichee alle relative rendite di posizione (stipendi pubblici). In generale essi erano meno soggetti al potere del re rispetto al popolo. Il clero invece godeva in particolare del diritto di <b>non pagare imposte</b>. L’appartenenza alle caste privilegiate era ereditaria: i nobili passavano la propria carica ai figli o inserivano questi nel clero privilegiato. Oltre il 90% della popolazione, invece, doveva pagare le tasse e doveva obbedire alre, ai nobili e al clero. Gli storici, dopo la Rivoluzione francese, definirono il sistemapolitico ed economico prerivoluzionario (XVI-XVIII secolo) “<b>ancien régime</b>” o anticoregime: si trattava di un regime di tipo feudale in cui i sovrani avevano maggior potere sullo Stato rispetto al Medioevo, e la nobiltà e il clero mantenevano soprattut-to privilegi economici

<h2>Il Terzo stato si riunisce nella sala della Pallacorda</h2>

<p>Nel maggio del 1789 i rappresentanti del Terzo stato chiesero all’assemblea degli Stati generali di operare riforme radicali contro i privilegi della nobiltà e del clero. Tuttavia, l’ingiusto meccanismo di voto consentiva ai nobili e agli alti prelati di bloccare ogni riforma che li danneggiasse. Su pressione di costoro il re aveva <b>respinto il nuovo sistema di voto</b> proposto dal Terzo stato.<br> Posti di fronte all’inutilità di proseguire in quel modo, nel giugno del 1789 i delegati del Terzo stato boicottarono gli Stati generali per riunirsi in una nuova assemblea comune. Con loro c’erano anche alcuni delegati riformisti del clero e della nobiltà. La riunione si tenne nella <b>sala della Pallacorda</b>, una palestra della reggia di Versailles destinata a uno sport simile al tennis. <br>I delegati definirono <b>Assemblea nazionale “costituente”</b> la loro adunata, perché convocata con l’obiettivo di redigere una <b>Costituzione</b>. Essi giurarono solennemente di restare riuniti fino a che non avessero prodotto una Costituzione che eliminasse l’antica suddivisione in ordini.</p>

<h2>Scoppia la Rivoluzione: dalla Bastiglia alla Francia</h2>

<p>All’inizio del luglio 1789 Luigi XVI si accorse che la situazione gli stava ormai sfuggendo di mano. Ordinò pertanto all’esercito di sciogliere l’Assemblea costituente e mandò truppe a Parigi dove, a causa del fallimento degli Stati generali, il popolo minacciava di sollevarsi. Ma era troppo tardi. Il <b>14 luglio 1789 i parigini assaltarono la Bastiglia</b>, una prigione-fortezza dov’erano rinchiusi gli oppositori politici dell’assolutismo: questo giorno segna l’inizio della Rivoluzione francese ed è celebrato tutt’oggi come festa nazionale di Francia. In breve un’ondata rivoluzionaria scosse l’intero Paese. In agosto nelle città e nei villaggi di Francia la popolazione, esasperata dalle recenti carestie, attaccò le guarnigioni e i rappresentanti del re. Nelle campagne i contadini invasero i castelli dei nobili. Il popolo, che imputava alla nobiltà e al clero, più che al sovrano, il fallimento degli Stati generali, era pronto e reattivo alle novità, perché da oltre un anno discuteva e attendeva l’avvio delle riforme. <br>L’insurrezione ebbe successo: le guarnigioni reali opposero una debole resistenza o si unirono ai rivoltosi. Ovunque i prefetti e i rappresentanti dello Stato abbandonarono le loro cariche o accettarono di eseguire gli ordini degli insorti. A Parigi e nel resto della Francia i rivoluzionari organizzarono rapidamente una <b>Guardia nazionale</b>, un corpo di polizia formato da volontari e guidato dal marchese <b>La Fayette</b>, un aristocratico di idee liberali che aveva partecipato anche alla Rivoluzione americana. La Guardia nazionale aveva l’incarico di mantenere l’ordine e di difendere l’Assemblea costituente.</p>

<h2>L’Assemblea costituente cancella la disuguaglianza</h2>

<p>L’Assemblea costituente, che era sorta al solo scopo di stilare una nuova Costituzione, si ritrovò improvvisamente a dover governare il Paese. Per far fronte alla nuova situazione venutasi a creare nelle città e nelle campagne decise pertanto di abolire:</p>

<ul>
	<li><p>i diritti feudali in base ai quali i sudditi dovevano lavorare gratis per la nobiltà e il clero;</p></li>
	<li><p>le immunità fiscali della nobiltà e del clero: tutti avrebbero dovuto pagare le tasse in ragione delle loro effettive rendite;</p></li>
	<li><p>la validità dei titoli nobiliari, trasformando gli aristocratici in cittadini comuni.</p></li>
</ul>

<p>L’Assemblea fissò i nuovi principi che ispiravano la sua azione nella <b><i>Dichiarazione dei diritti dell’uomo e del cittadino</i></b> (1789) che in 17 articoli affronta quattro diverse tematiche:</p>

<ul>
	<li><p>l’uguaglianza degli uomini e i loro <b>diritti naturali</b> (cioè i diritti insiti nella natura dell’essere umano): la libertà personale, la proprietà, la sicurezza e la resistenza all’oppressione;</p></li>

	<li><p>il <b>primato della legge</b> per regolare le forme e i modi in cui gli uomini devono esercitare i loro diritti, inclusa la sovranità. La Dichiarazione rende autonomo il potere giudiziario dal potere esecutivo;</p></li>

	<li><p>le libertà di azione individuale (di <b>pensiero</b>, di <b>stampa</b> ed <b>espressione</b>, di <b>culto</b>); </p></li>

	<li><p>i doveri dei cittadini, in primo luogo il <b>pagamento delle tasse</b> che deve gravare su tutti indistintamente (e dunque anche sul clero in precedenza esentato).</p></li>
</ul>	

<p>Venivano in questo modo sanciti anche i principi della sovranità nazionale e della divisione dei poteri. <br>Si tratta di principi di chiara matrice illuministica, che hai già incontrato studiando la Rivoluzione americana. Rispetto alla moderna sensibilità, la <i>Dichiarazione</i> del 1789 appare viziata da alcuni limiti: l’uguaglianza tra gli uomini esclude le <b>donne</b> (anche dal diritto di voto); la <b>schiavitù</b> non è abolita; non si prende in considerazione la libertà di associazione (in partiti o sindacati). <br>Dopo molte esitazioni il re approvò l’operato dell’Assemblea e venne costretto a trasferirsi con la famiglia a Parigi nel palazzo delle Tuileries, dove si installò la stessa Assemblea.</p>

<h1>La prima Costituzione (1791)</h1>

<h2>L’Assemblea si prepara alla Costituzione</h2>

<p>Il 1790 fu un anno di intensi dibattiti in Francia. C’erano in particolare due questioni che animavano la discussione tra i rivoluzionari. La prima era il rapporto con la Chiesa e il clero; la seconda era la forma di governo che la nuova Costituzione avrebbe previsto: monarchia costituzionale o repubblica? Sui rapporti con la Chiesa l’Assemblea nazionale decise che:</p>

<ul> 
	<li><p>le proprietà terriere ecclesiastiche dovevano essere requisite dallo Stato e messe in vendita;</p></li>
	<li><p>i vescovi dovevano essere eletti direttamente dal popolo anziché nominati dal papa;</p></li>
	<li><p>i religiosi sarebbero stati stipendiati dallo Stato e sarebbero pertanto divenuti funzionari pubblici. In quanto tali essi avrebbero giurato fedeltà alla futura Costituzione e obbedito alla Francia anziché a Roma.</p></li>
</ul>

<div id="giacobini">
	
<p>Sulla scelta tra monarchia costituzionale e repubblica si formarono varie <b>fazioni politiche</b>, espressioni di altrettante associazioni di cittadini, chiamate “club”, che si riunivano per discutere di politica. I primi e più importanti club sorsero già nel 1789 e furono i <b>giacobini</b>, i <b>foglianti</b> e i <b>cordiglieri</b>. Tra questi, i cordiglieri volevano la repubblica, mentre i foglianti la monarchia costituzionale; i giacobini non avevano una posizione unitaria.</p>

<div class="def">
<h3>Giacobini, foglianti e cordiglieri</h3>

<p>I <b>giacobini</b> (il cui nome deriva dal convento dei frati domenicani di San Giacomo a Parigi, ove gli aderenti si riunivano) erano fautori delle istanze piùradicali della Rivoluzione. I foglianti, dalle tendenze politiche moderate,presero il nome da una congregazione di monaci cistercensi. I cordiglieri, infine, furono una fazione che si distaccòdai giacobinie si chiamò così perché aveva sede nell’antico convento dei frati francescani di Parigi (il <i>cordiglio</i> è il cordone indossato da frati e monacisulla tonaca)</p>
</div>

</div>

<h2>Giugno 1791: il tentativo di fuga fa di Luigi XVI un “traditore”</h2>

<p>I mesi passavano e la situazione economica della Francia continuava a peggiorare. La fame esasperava il popolo, alimentando l’odio contro chi era stato ricco e privilegiato: la nobiltà e il clero. Fino a pochi mesi prima i rivoluzionari si accontentavano di rovesciare chi deteneva il potere, ma ora intendevano punirlo. <br>Molti nobili fuggirono portando con sé quel che potevano. La metà dei vescovi di Francia non accettò di giurare fedeltà alla Costituzione e fu costretta alla fuga. Fu in un simile contesto che nel giugno del 1791 Luigi XVI e la sua famiglia tentarono anch’essi una rocambolesca fuga travestiti da domestici. I reali erano quasi giunti nei Paesi Bassi austriaci (l’odierno Belgio), quando furono riconosciuti, fermati e costretti a tornare a Parigi sotto scorta. <br>La fuga avvalorò i sospetti di chi pensava che il re cercasse l’aiuto dell’Austria per fermare la Rivoluzione. Le potenze assolutiste d’Europa, peraltro, soprattutto Austria e Prussia, guardavano con crescente preoccupazione alla situazione francese. Esse temevano che le idee rivoluzionarie si propagassero anche al di fuori dei confini francesi e si preparavano alla guerra contro i rivoltosi.</p>

<h2>Settembre 1791: l’Assemblea termina la stesura della Costituzione</h2>

<p>Nel frattempo l’Assemblea costituente aveva terminato la stesura della Costituzione, che fu promulgata nel settembre del 1791. I <b>punti salienti</b> erano i seguenti:</p>

<ul>
	<li><p>la Francia diventava una <b>monarchia costituzionale</b> nella quale il re manteneva il potere esecutivo (cioè la guida del governo); </p></li>
	<li><p>il potere legislativo era invece esercitato da un’<b>assemblea liberamente eletta</b> da circa 450 000 elettori maschi che disponevano di una rendita (o “censo”) predeterminata.</p></li>
</ul>

<p>A fine settembre l’Assemblea costituente fu sciolta e vennero convocate le elezioni. A Luigi XVI fu chiesto di giurare fedeltà alla nuova Costituzione 
, cosa che egli fece divenendo, dal 1° ottobre 1791, il primo sovrano costituzionale di Francia. Tuttavia la precedente fuga verso l’Austria aveva incrinato in modo irreversibile i rapporti tra Luigi XVI e i francesi.</p>

<h1>La Francia dichiara guerra all’Austria</h1>

<h2>La Francia dichiara guerra all’Austria</h2>

<p>L’inverno tra il 1791 e il 1792 fu molto duro, il Paese era stremato, ma ciò che più preoccupava era la minaccia di guerra delle potenze assolutiste verso la Francia rivoluzionaria. Nel l’aprile del 1792, sempre più isolata in Europa, l’Assemblea legislativa decise di precedere i suoi nemici dichiarando <b>guerra all’Austria</b>. A fianco dell’Austria si schierò la Prussia. In poche settimane le armate straniere varcarono le frontiere e in agosto arrivarono a minacciare Parigi. L’esercito francese era in condizioni di grave inferiorità essendo quasi privo di ufficiali perché i nobili, che da sempre guidavano le truppe, erano fuggiti. Si insinuava persino che il re, a conoscenza di questo punto debole, avesse appoggiato la dichiarazione di guerra all’Austria nella speranza che la Francia fosse sconfitta. I reali peraltro avevano legami di parentela con gli Asburgo: la regina, Maria Antonietta, era una figlia di Maria Teresa. A confermare i sospetti di un <b>tradimento di Luigi XVI</b> fu il comportamento del duca di Brunswick: il comandante delle forze austro-prussiane mandò infatti a dire ai parigini che non sfiorassero i reali, altrimenti avrebbe raso al suolo la capitale. </p>

<h2>L’Assemblea legislativa depone Luigi XVI</h2>

<p>Il <b>10 agosto del 1792</b> una folla furiosa contro il sovrano invase il palazzo delle Tuileries, la residenza del re, costringendo l’Assemblea legislativa a deporlo e a indire immediatamente nuove <b>elezioni a suffragio universale maschile</b>. La prima Costituzione era di fatto nulla dopo meno di undici mesi dalla sua entrata in vigore.</p>

<h2>Dalla rabbia dei sanculotti alla nascita della repubblica</h2>

<p>L’arresto del re nell’agosto del 1792 fu se guito da eventi drammatici. Gli eserciti stranieri sembravano inarrestabili. Il popolo parigino fu travolto da un’ondata di paura. Per alcuni giorni i popolani (per lo più artigiani e bottegai) noti con l’appellativo di “<b>sanculotti</b>”, mantennero di fatto il governo della città. In preda alla furia e temendo che la nobiltà francese fosse in combutta con il nemico che marciava su Parigi, tra il 2 e il 6 settembre 1792 i parigini assaltarono le carceri dov’erano rinchiusi gli aristocratici arrestati e sterminarono oltre un migliaio di prigionieri.<br>
Molti di essi erano criminali comuni, del tutto estranei ad ogni manovra politica. Tuttavia, alla fine l’ordine fu ripristinato. Il voto a suffragio universale maschile elesse un’assemblea che prese il nome di <b>Convenzione</b> e proclamò, il <b>21 settembre 1792</b>, la nascita della repubblica francese.</p>

<h1>La repubblica della Convenzione</h1>

<h2>Settembre 1792: è l’inizio dell’età repubblicana</h2>

<p>Il 21 settembre 1792, come hai letto nella lezione precedente, ebbe inizio la Prima repubblica francese. La svolta politica sarà anche fissata, nell’anno successivo, dall’introduzione di un nuovo calendario che indicherà proprio negli ultimi giorni di settembre l’inizio dell’era della Rivoluzione.<br> I primi mesi della nuova repubblica furono segnati ancora dalla guerra contro le potenze assolutiste e dal processo al re. Sul fronte della guerra la situazione, inaspettatamente, migliorò: i francesi ottennero una grande vittoria a <b>Valmy</b> grazie alla quale bloccarono l’avanzata delle truppe austro prussiane. Alla fine dell’anno, Luigi XVI fu processato davanti alla Convenzione: la maggioranza dei deputati ritenne il re colpevole di aver tradito il patto con il popolo francese. Luigi XVI fu <b>condannato a morte</b> e la sentenza fu eseguita mediante decapitazione il 21 gennaio del 1793.</p>

<h2>La Francia è accerchiata ai confini...</h2>

<p>La vittoria di Valmy riportò in alto il morale dei francesi che si sentivano capaci di qualunque impresa. Negli ultimi mesi del 1792 la Convenzione  proclamò che la Francia avrebbe aiutato quei popoli del mondo decisi ad attuare una rivoluzione contro le monarchie assolute. Contemporaneamente le armate francesi invasero i Paesi Bassi austriaci vincendo la battaglia di <b>Jemappes</b> nel novembre del 1792; poi, in un impeto conquistatore, invasero anche le regioni tedesche a ovest del Reno e la Savoia. I sovrani europei erano preoccupati e decisero di riunirsi in una <b>grande alleanza</b> per arginare la repubblica francese. Con Austria e Prussia, ripetutamente sconfitte, si allinearono l’Inghilterra, l’Olanda, la Spagna e molti Stati tedeschi e italiani. La Francia si trovò accerchiata e in netta inferiorità numerica. La Convenzione decise quindi, all’inizio del 1793, di introdurre la leva obbligatoria, per mezzo della quale oltre 300 000 giovani francesi furono richiamati alle armi. Prima di allora l’esercito era composto solo da volontari e dai militari di mestiere.</p>

<h2>... e affronta gravi problemi interni</h2>

<p>Oltre alla guerra la Repubblica dovette affrontare alcuni gravi problemi interni, in particolare:</p>

<ul>
	<li><p><b>non tutte le regioni della Francia avevano vissuto la Rivoluzione con lo stesso entusiasmo</b> e, inoltre, la politica anticlericale aveva contrariato quella parte di popolo nella quale la fede cattolica era molto radicata. L’introduzione della <b>leva obbligatoria</b>, che danneggiava soprattutto le famiglie contadine perché sottraeva giovani braccia al lavoro dei campi, fece il resto: nel marzo del 1793 scoppiò così una furiosa <b>rivolta in Vandea</b>, regione agricola e cattolica della Francia occidentale;</p></li>

	<li><p>la <b>situazione economica continuava a peggiorare</b>: i prezzi dei prodotti di base aumentavano e le fasce più umili della popolazione erano alla fame. I sanculotti, in tumulto, accusavano i ricchi mercanti di speculare sul prezzo del pane affamando la povera gente. In altre parole, dopo l’uguaglianza giuridica e politica, <b>i sanculotti reclamavano l’uguaglianza sociale</b>.</p></li>
</ul>

<h1>La seconda Costituzione (1793) e il Terrore</h1>

<h2>Sanculotti e montagnardi incendiano il clima politico</h2>

<p>Nella primavera del 1793 i sanculotti e i montagnardi incendiavano il clima politico di Francia, denunciando come i nemici della Rivoluzione, aristocratici e preti, complottassero per ripristinare il loro potere. I sanculotti protestavano anche contro i ricchi mercanti e la fazione girondina, accusandoli di aumentare il prezzo del pane per arricchirsi. <br>I montagnardi riuscirono a imporre questi punti di vista all’interno della Convenzione e pretesero una serie di l<b>eggi per combattere i controrivoluzionari</b> e <b>per abbassare i prezzi dei beni alimentari</b>. Di conseguenza, tra il marzo e il giugno del 1793 la Convenzione:</p>

<ul>
	<li><p>istituì un <b>Tribunale rivoluzionario</b> con il compito di giudicare e punire severamente tutti coloro che agivano o complottavano contro la Rivoluzione e le sue leggi;</p></li>
	<li><p>assegnò a ogni centro abitato il compito di creare un <b>Comitato di sorveglianza</b> sui crimini antirivoluzionari;</p></li>
	<li><p>istituì un <b>Comitato di salute pubblica</b>, formato da deputati della Convenzione, con il compito di controllare che le attività dei ministri non contrastassero i principi rivoluzionari;</p></li>
	<li><p>introdusse un <b>calmiere sul prezzo della farina chiamato</b> <i>maximum</i>. Si trattava di una legge che imponeva ai venditori di farina un prezzo stabilito, e li obbligava ad applicarlo anche se ci rimettevano.</p></li>
</ul>

<p>Queste novità premiavano i sanculotti i quali, nel giugno del 1793, accusarono alcuni deputati della Gironda di essere troppo comprensivi nei confronti degli antirivoluzionari della Vandea e li fecero arrestare. <br>Negli stessi mesi la Convenzione continuò a lavorare sulla nuova <b>Costituzione e riuscì a vararla nel luglio del 1793</b>. La nuova Costituzione era molto più democratica di quella del 1791:</p>

<ul>
	<li><p>estendeva il <b>diritto di voto</b> a tutti gli uomini che avessero compiuto 21 anni, a prescindere dal reddito; </p></li>
	<li><p>stabiliva il diritto, indistintamente per tutti i cittadini, di avere un <b>lavoro</b>, di ricevere <b>assistenza sanitaria</b> e <b>istruzione</b>. </p></li>
</ul>

<p>Le riforme volute dai montagnardi e la Costituzione erano in contraddizione: mentre l’istituzione del Tribunale e dei Comitati indicava una svolta autoritaria, la nuova Costituzione era ispirata a principi di libertà e giustizia saldamente democratici. I capi dell’assemblea videro tale contraddizione e pertanto decisero di sospendere l’applicazione della nuova Costituzione fino a che le emergenze  rappresentate  dal complotto controrivoluzionario non fossero state superate. </p></li>

<h2>Robespierre inasprisce le misure di repressione</h2>

<p>Il luglio del 1793 fu un mese denso di avvenimenti. Mentre le armate straniere oltrepassavano i confini della Francia meridionale, le riforme di primavera stavano creando il malcontento nel Paese. Gli abitanti delle province accusavano infatti la Convenzione di eseguire solo gli ordini dei sanculotti parigini e pertanto si ribellarono. Per affrontare tali eventi la Convenzione ordinò una <b>leva di massa</b>: quasi 700 mila uomini furono chiamati sotto le armi. L’enorme esercito serviva sia per la guerra sia per soffocare le rivolte interne, tra cui quella in Vandea. Inoltre, a metà luglio, accadde un fatto di sangue carico di conseguenze. Una delle figure di spicco della Rivoluzione, nonché presidente del club dei giacobini, Jean-Paul Marat, fu assassinato per ragioni misteriose dalla girondina Charlotte Corday. Il capo del Comitato di salute pubblica, <b>Maximilien de Robespierre</b> chiese l’inasprimento delle misure di repressione verso i controrivoluzionari. Per essi si diffuse la prassi della condanna a morte automatica, anche senza processo. Era sufficiente infatti che il Comitato di salute pubblica sospettasse di un qualunque cittadino o deputato perché questi fosse condannato alla ghigliottina. Dopo l’estate un’atmosfera di fanatismo rivoluzionario si era diffusa in tutto il Paese: ha inizio un periodo che verrà definito del <b>Terrore</b>. Nell’ottobre del 1793 furono ghigliottinati Maria Antonietta e alcuni deputati girondini. </p>

<h2>Il Comitato di salute pubblica assume la guida della Francia</h2>

<p>Il <b>Comitato di salute pubblica</b> assunse di fatto la guida della Francia in quanto <b>controllava l’operato di tutti i ministri e deputati</b>. Chi lo guidava aveva dunque un potere enorme e nessuno voleva finire ghigliottinato per essersi opposto ai capi del Comitato. Dal luglio del 1793 fino al luglio del 1794 Maximilien de Robespierre, sostenuto dai sanculotti, governò di fatto il Paese imponendo una serie di riforme emandando a morte senza processo chiunque minacciasse il suo potere. I primi mesi del 1794 furono definiti il periodo del <b>Grande Terrore</b>: si calcola che vennero effettuate circa 1400 condanne capitali solo nei mesi di giugno e luglio del 1794.</p>

<h1>La terza Costituzione (1795) e il Direttorio</h1>

<h2>Robespierre fa la fine delle sue vittime</h2>

<p>Mentre a Parigi infuriava il Terrore, l’esercito francese respingeva i suoi numerosi nemici alle frontiere. Nel giugno del 1794 le truppe francesi ottennero una grande <b>vittoria</b> contro l’alleanza europea a <b>Fleurus</b>. <br>La sconfitta dei nemici esterni sembrò alleviare l’emergenza che aveva portato all’istituzione dei Comitati di sicurezza. A molti deputati della Convenzione la spietatezza di Robespierre non sembrava più necessaria, perché i nemici della Rivoluzione erano molto più debolirispetto all’anno precedente. Malgrado ciò, a fine luglio, Robespierre annunciò l’ennesima “indagine” su alcuni deputati sospetti di idee controrivoluzionarie; questa volta l’Assemblea reagì e fece arrestare il tiranno. Era il 27 luglio 1794; il giorno seguente Robespierre fu ghigliottinato insieme con i suoi collaboratori e alleati politici. Con la fine di Robespierre finì anche il predominio dei sanculotti e dei girondini che avevano sostenuto le richieste degli strati più poveri e meno istruiti della popolazione. I sanculotti subirono numerose ritorsioni per le violenze da essi inflitte in precedenza. Molti di loro furono perseguitati e uccisi. </p>

<h2>La Convenzione emana una terza Costituzione (1795)</h2>

<p>In tale contesto ripresero forza le ragioni della parte moderata del Terzo stato, ovvero di coloro che rappresentavano i medi e grandi commercianti, i notabili, i professionisti e i proprietari terrieri. Dominata da costoro, la Convenzione abolì i calmieri sui prezzi e annullò anche la Costituzione del 1793 perché troppo democratica. Nell’agosto del 1795 la Convenzione promulgò una terza Costituzione che manteneva la struttura repubblicana dello Stato (in vigore dal 1792) ma ripristinava la divisione del popolo in cittadinanza attiva, formata dalla fascia più ricca della popolazione, e cittadinanza passiva, formata da tutti gli altri. I primi avevano diritto di voto, i secondi no, com’era stato nella Costituzione del 1791. Nella nuova Costituzione lo Stato assumeva una diversa articolazione per la presenza di:</p>

<ul>
	<li><p>due assemblee legislative: il Consiglio dei Cinquecento, cui spettava il potere legislativo, e il Consiglio degli anziani (250 persone), che poteva opporre un veto sulle leggi proposte ma non legiferare a sua volta;</p></li>

	<li><p>un Direttorio, nominato dalle assemblee sopra descritte e composto da cinque persone, che esercitava il potere esecutivo ma non quello legislativo.</p></li>
</ul>

<p>La spirito con cui fu scritta la nuova Costituzione fu quello di evitare l’accentramento del potere su poche persone, come era successo nel Comitato di salute pubblica. Ad esempio, la Costituzione stabiliva che nel Direttorio uno dei cinque membri dovesse cambiare ogni anno.</p>

<h2>Il Direttorio ha molti nemici e poco potere</h2>

<p>I rivoluzionari moderati che idearono la Costituzione del 1795 incontrarono la netta opposizione di due altre fazioni:</p>

<ul>
	<li><p>i <b>giacobini</b>, guidati da Gracco Babeuf, che rifiutavano la reintroduzione del diritto di voto a seconda del “censo” e chiedevano maggiore uguaglianza. Babeuf promosse una insurrezione e diffuse il suo <b><i>Manifesto degli uguali</i></b>. Tale documento indicava nelle differenze economiche tra ricchi e poveri l’origine dei mali del popolo e proponeva l’abolizione della proprietà privata. Tali idee incutevano paura e l’insurrezione promossa dai giacobini (la <b>Congiura degli Eguali</b>) fu pertanto stroncata sul nascere e i suoi promotori condannati a morte;</p></li>

	<li><p>i <b>monarchici</b>, di idee conservatrici o molto moderate, che volevano un governo forte e indicavano nel ritorno di un re l’unico modo per pacificare la Francia dopo anni di violenze.</p></li>
</ul>
	
<p>Di fronte all’affermarsi di queste fazioni il Direttorio si mostrò debole e incapace di imprimere allo Stato una direzione politica significativa. Privo del potere di proporre leggi il Direttorio era di fatto incapace di guidare il Paese.</p>

<h2>L’equilibrio politico è instabile: al potere sale un generale</h2>

<p>Per ben due volte, <b>nel 1797 e nel 1798 il Direttorio annullò le elezioni</b> svoltesi secondo la legge costituzionale. Le assemblee temevano che la vittoria dei monarchici o dei giacobini rompesse il delicato equilibrio su cui si basava la Repubblica e riaprisse una fase di violenze e persecuzioni. <br> In tale <b>situazione di immobilità e di incertezza</b> l’unico segno di forza e determinazione arrivò dall’esercito. Le truppe francesi continuavano infatti a ottenere strepitose vittorie in Europa. La gerarchia dell’esercito era stata completamente rinnovata dopo la fuga o l’eliminazione degli aristocratici, che per secoli erano stati i comandanti sul campo. I nuovi generali e ufficiali provenivano da famiglie del Terzo stato mediamente benestanti e si erano conquistati con lo studio e l’abilità personale il loro rango militare. Il popolo li ammirava ed essi non tardarono a rendersene conto. Il 9 novembre 1799 il giovane generale <b>Napoleone Bonaparte</b>, reduce da una brillante campagna antiaustriaca, dispose le sue truppe attorno a Parigi e attuò un colpo di Stato. Bonaparte sostituì il Direttorio con un <b>triumvirato di consoli</b> formato da lui stesso e da due componenti dell’ultimo Direttorio (l’abate Sieyès e Pierre-Roger Ducos). L’epopea rivoluzionaria francese era conclusa, ma le sue conseguenze avevano già cambiato la storia d’Europa e l’avrebbero influenzata ancora di più nei decenni successivi.</p>

<section aria-label="End">
<a href="rivoluzione_americana.html">&#171; Rivoluzione Americana</a></p>
<a href="index.html">Index</a>
<a href="superlative.html">The Superlative &#187;</a>
</section>

</div>

</body>
</html>
