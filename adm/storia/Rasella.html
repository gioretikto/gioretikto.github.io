<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Attentato di Via Rasella e strage delle fosse Ardeatine">
	<title>Attentato di Via Rasella e strage delle fosse Ardeatine</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Attentato di Via Rasella e strage delle fosse Ardeatine</h1>

<p>L’azione più eclatante dei GAP avvenne il 23 marzo, quando attaccarono dei soldati della Ordnungspolizei, nello specifico l’11<sup>a</sup> compagnia del III battaglione dell’SS-Polizei-Regiment “Bozen”. Il battaglione era giunto a Roma nel febbraio del 1944 a rinforzo della guarnigione dopo lo sbarco alleato ad Anzio, a cui seguì l’eccidio delle Fosse Ardeatine che ne seguì.</p>

<h3>Il battaglione "Bozen"</h3>

<p>L’unità ha una storia particolare: il reggimento “Bozen” fu creato a Bolzano nell’ottobre 1943 attingendo tra la popolazione di lingua tedesca del Sud Tirolo al personale più avanti di età e non più arruolabile nella Wehrmacht e nelle Waffen-SS e ai membri del Südtiroler Ordnungsdienst (“Servizio d’ordine sudtirolese”), un’organizzazione paramilitare illegale che dopo l’8 settembre si era messa a disposizione delle truppe di occupazione. Il personale sudtirolese aveva in prevalenza un’età che variava dai 30 ai 45 anni e negli anni Venti e Trenta aveva prestato servizio militare nelle forze armate italiane. Anche per questo motivo i soldati del “Bozen” erano armati con armi italiane. Gli ufficiali e i sottufficiali erano membri della Ordnungspolizei tedesca. Il suo comandante, il maggiore Johann (o Hans) Dobek, era un ufficiale nazista viennese promosso per meriti di partito e distintosi nella repressione antipartigiana nel 1942 e 1943 nella Carniola slovena. Il battaglione Bozen fu inviato al fronte nei primi giorni di giugno per contrastare l’avanzata delle truppe americane e subì perdite pesanti. Molti dei suoi uomini cercarono di raggiungere le loro case in Sud Tirolo. Ricostituito nell’Italia del nord, partecipò a numerose operazioni di Rastrellamento in Lombardia, Piemonte e poi in Cadore. Il maggiore Dobek morì in circostanze non chiarite in provincia di Brescia nel luglio 1944.<br> Il 23 marzo 1944 i partigiani dei GAP romani attaccarono i soldati dell’11<sup>a</sup> compagnia: conoscendo il tragitto che compivano ogni giorno, ovvero dalla caserma al rione Castro Pretorio, collocarono una bomba in un carretto della spazzatura in via Rasella. L’esplosione avvenne al passaggio dei soldati. Morirono nell'attacco 27 militari; altri 7 morirono poco dopo per le ferite riportate, l’ultimo alle 9 del mattino del 24 marzo. In tutto i militi uccisi nell’attentato furono 34.</p>

<p>L'azione, eseguita il 23 marzo 1944, fu concepita per colpire la colonna delle SS costituita da 156 militari e ufficiali di origine altoatesina (118 Compagnia del III Battaglione dell’SSPolizeiregiment “Bozen”) in una strettoia in salita di via Rasella. Si rinunciò, invece, all’idea di attaccare il corteo di fascisti che si sarebbe formato all’uscita della chiesa di Santa Maria della Pietà in piazza Colonna per celebrare la giornata di fondazione del Fascio dei Combattenti costituito da Benito Mussolini. Per l'intervento del socialista Sandro Pertini all’attentato avrebbe partecipato anche la <b>Banda Matteotti</b> insieme ai <b>GAP</b>. Intanto si preferì dare seguito al piano di attacco in via Rasella, in quanto meno pericoloso, più semplice da mettere in atto e ben studiato, Anche perché i festeggiamenti all'aperto del 23 marzo per la fondazione del Fascio non ci sarebbero stati per timore di attacchi partigiani.<br> L'attentato prevedeva l’uso di una ingente quantità di un ordigno esplosivo improvvisato (18 Kg. di tritolo misto a pezzi di ferro) nascosto in un carrettino della spazzatura e nel successivo lancio di 4 bombe a mano preparate in modo artigianale. Per ragioni di sicurezza niente di tutto questo fu comunicato agli altri membri del CLN, tranne che, ovviamente, a <b>Giorgio Amendola</b>, il quale dette il suo assenso fin dal primo momento. I Gappisti che presero parte all’azione, ideata da Mario Fiorentini, furono 17, fra cui <b>Carlo Salinari</b>, succeduto al coordinamento dei GAP ad <b>Antonello Trombadori</b>, arrestato dai nazisti ma liberato subito dopo. <b>Rosario Bentivegna</b> e <b>Carla Capponi</b> si occuparono dello studio del percorso e della realizzazione pratica dell’esplosione. Questa, molto devastante, causò la morte di 33 soldati e due civili: un partigiano e un ragazzo di tredici anni, certo Piero Zuccheretti, A questi si aggiunsero altri quattro civili uccisi dalle raffiche dei tedeschi, come reazione all’attentato. La rappresaglia che ne seguì, pianificata e messa in atto dal colonnello <b>Kappler</b>, coadiuvato dal capitano Pribke, fu quanto di più spietato si possa immaginare.<br> Il feldmaresciallo <b>Kesserling</b>, che per parecchio tempo è stato ritenuto responsabile dell’eccidio, in realtà era lontano da Roma nei giorni dell’attentato e se ne ottenne il consenso solo in seguito a pianificazione già predisposta. Lo storico tedesco <b>Gerhard Schreiber</b> dimostra tutto questo sulla base di inoppugnabili prove documentali. Kesselring giunse da Forlì, atterrando con un aereo a Pratica di Mare, solo a sera inoltrata del 25 marzo”. Lo stesso attentato, tuttavia, divenne oggetto di varie critiche circa l'opportunità militare e la legittimità morale in considerazione della particolare ferocia della conseguente rappresaglia tedesca. Le tesi sostenute andavano da una giustificazione tesa ad aumentare il livello di odio e disprezzo verso i nazifascisti, seguendo i criteri di una “<i>pedagogia impietosa</i>”, ma “<i>giustamente necessaria</i>” alla sollevazione popolare (G. Bocca” e altri), alla messa in atto di un gesto terroristico con l’unico risultato di fare ammazzare degli innocenti e di rendere la città di Roma un aperto campo di battaglia (vaticano). </p>

<p>Inizialmente, il generale <b>Kurt Mälzer</b>, “ubriaco come al solito”, andò su tutte le furie e minacciò di distruggere un intero isolato di via Rasella, ma subito dopo per l’intervento di due diplomatici e soprattutto del generale delle SS Kappler, responsabile per Roma, si calmò. Dopo una serie di telefonate e un serrato scambio di idee fra <b>Mälzer, Moellhausen, Kappler</b> ed <b>Eberhard von Mackensen</b>, il generale responsabile per il fronte sud ovest, fu presa la decisione di uccidere civili e militari romani nella proporzione di 1 a 10, avendone anche l’approvazione di Kesselring. Pare che lo stesso Führer avesse concordato su questa decisione e che la rappresaglia, secondo lui, dovesse essere eseguita nelle successive 24 ore, nonostante che inizialmente, in uno sfogo d’ira, avesse minacciato di fucilare da 30 a 50 romani per ogni soldato tedesco morto e di radere al suolo un intero quartiere. Ma la rappresaglia tedesca, così com’era stata decisa ed attuata, non trovava alcuna giustificazione sia nella Convenzione dell’Aia del 18 ottobre del 1907, che proibisce <i>tout cour</i> la rappresaglia, sia nella Convenzione di Ginevra del 27 luglio 1929, che nella sezione relativa al Trattamento dei prigionieri di guerra fa esplicito divieto, all’articolo 2, di atti di rappresaglia su prigionieri di guerra. Il diritto bellico internazionale, tuttavia, prevede la rappresaglia, ma condizionata al rispetto di numerose norme, che, in questo caso, erano state tutte ignorate a cominciare dalla proporzionalità rispetto all’offesa ricevuta. Poi c'è stato il coinvolgimento di persone che nulla avevano a che fare con l'attentato: infermi e malati, personale sanitario, gente inerme del tutto estranea alla Resistenza o selezionata solo perché ebrei. Infine va aggiunta la mancanza di una seria ricerca dei responsabili. Ricerca che pure fu decisa da Kappler, ma lasciata subito cadere. Tanto più che la vendetta sui civili, per quanto arbitraria, era anche assolutamente sproporzionata rispetto alle perdite subite, come anche fu deciso dal Tribunale Militare Britannico nei giorni 18-30 novembre 1946 a Roma. Anche se in verità nel corso dela lotta di Resistenza in Italia ci sono state rappresaglie tedesche di gran lunga peggiori sia per numero di vittime che per modalità di esecuzione, come abbiamo già avuto modo di constatare.<br> Sta di fatto che la sera stessa dell’attentato i tedeschi decisero che avrebbero giustiziato prigionieri politici, ebrei rastrellati nel ghetto e detenuti, militari italiani e una decina di civili, catturati la sera tessa dell'attentato nei pressi di via Rasella. Lo stesso colonnello Kappler decise d’inserire nella lista dei candidati, preparata nel corso della notte con l’aiuto del capitano Pribke, il responsabile del Fronte Militare Clandestino, il colonnello <b>Giuseppe Cordero Lanza di Montezemolo, Aldo Finzi</b>, un ebreo che era stato un caro amico di Mussolini, il sacerdote <b>Don Pietro Pappagallo</b> e 37 militari di cui tre generali e tre ufficiali dei carabinieri, Anche al questore <b>Caruso</b> fu ordinato di predisporre una lista di 50 detenuti, alla cui compilazione collaborò anche <b>Pietro Koch</b>, il famigerato torturatore, per raggiungere il numero di 320. Poi però, essendo morto la mattina del 24 un altro nazista dei numerosi feriti, Kappler si sentì obbligato a prenderne altri 10 - che poi diventarono 15 per sbaglio - per rispettare la proporzione stabilita di 10 a 1. Ma questi altri 15 costarono l'ergastolo a Kappler per aver agito in modo autonomo!” senza un ordine superiore. Gli ultimi cinque furono uccisi solo perché avevano visto tutto, secondo quanto riferito dal maggiore SS <b>Karl Hass</b> durante il secondo processo del dopoguerra.</p>

<p>Tutto fu fatto nella massima segretezza e con estrema rapidità secondo gli ordini di Hitler. Un rapido rastrellamento di ebrei nel loro ghetto consentì di aumentarne il numero con quelli detenuti. Furono svuotate le galere di via Tasso e di Regina Coeli. Si cominciarono a riempire i primi camion telati delle vittime predestinate. La sede dell'esecuzione fu decisa la sera precedente: le <b>Cave di pozzolana</b> sulla via Ardeatina, le cosiddette Fosse Ardeatine. Una sorta di miniera abbandonata formata da tre gallerie di un centinaio di metri di lunghezza: luogo ideale per nascondere dei cadaveri. Alle 15,30 cominciarono le esecuzioni. A gruppi di cinque i malcapitati venivano portati con le mani legate dietro la schiena, fatti inginocchiare all’interno di queste gallerie sotterranee e ammazzati con un colpo alla nuca. Un altro soldato reggeva una torcia elettrica per far luce. Anche gli ufficiali furono spronati a prendere parte alla carneficina per dare coraggio ai soldati massacratori di innocenti. Il capitano <b>Carl Schütz</b> fu reso responsabile delle esecuzioni, mentre lo stesso Kappler partecipò con gli altri ufficiali per dare l'esempio. Un solo sottotenente fu allontanato per non essere stato in grado di reprimere il profondo malessere di fronte a tanta efferatezza. <br> Le uccisioni andarono avanti fino al punto che i mucchi di cadaveri impedivano la modalità di esecuzione prestabilita, sì ché si cominciò a far sdraiare su quei mucchi le vittime designate prima di ammazzarle. Infine, sia per la stanchezza che per la scarsa visibilità si cominciò a sbagliare e dunque a ripetere gli spari con conseguente ulteriore sofferenza per quasi tutte le ultime vittime. Alle ore 20,00, quando finirono le esecuzioni, per nascondere le cataste di cadaveri furono fatti esplodere degli ordigni per chiudere gli accessialle cave. Solo il 25 marzo fu data notizia sul Messaggero e La Stampa dell'avvenuta esecuzione di 320 “ribelli” (in realtà furono

<h2>Processi</h2>

<h3>Il processo al questore Caruso nel settembre 1944</h3>

<p>Nell’arco di circa cinquant'anni si sono svolti diversi processi nei confronti dei responsabili delle uccisioni delle Fosse Ardeatine. Il primo si tenne quando la guerra non era ancora conclusa, tra il 18 e il 21 settembre 1944, nei confronti di Pietro Caruso, ex questore di Roma, e del suo collaboratore Roberto Occhetto. Oltre che di collaborazionismo e di aver violato l'extra territorialità della Basilica di San Paolo fuori le mura (nel febbraio del 1944 vi erano stati arrestati, con la sua partecipazione, alcuni soldati italiani e alcuni ebrei che vi avevano cercato rifugio) Caruso era accusato, in relazione alla strage delle Fosse Ardeatine, di aver consegnato a Kappler 50 persone rinchiuse nelle carceri per inviarle alla fucilazione. Caruso fu condannato a morte e ucciso il 22 settembre a Forte Bravetta, mentre Occhetto fu condannato a 30 anni di carcere.</p>

<h3>Il processo a Mälzer e von Mackensen nel 1946</h3>

<p>Il primo processo a carico di militari tedeschi per crimini di guerra compiuti contro civili italiani si svolse a Roma nel 1946. Kurt Mälzer ed Eberhard von Mackensen furono giudicati da un tribunale militare di guerra britannico. I due furono inizialmente condannati a morte il 20 novembre di quello stesso anno: secondo lo storico Paolo Pezzino questo era “un segnale di severità nei confronti dei generali tedeschi ritenuti responsabili di crimini di guerra”. La pena fu poi commutata in ergastolo, da scontare nel carcere militare di Werl. Mentre Mälzer morì in prigione il 24 marzo 1952, von Mackensen fu graziato e successivamente scarcerato il 2 ottobre 1952.</p>

<h3>Il processo a Kesselring nel 1947</h3>

<p>Tra febbraio e maggio 1947 si tenne il processo del Tribunale militare alleato di Venezia contro Albert Kesselring, accusato di “coinvolgimento nell'uccisione, per rappresaglia, di circa 335 cittadini italiani” e, in qualità di comandante supremo delle forze armate tedesche in Italia, anche dei crimini di guerra compiuti durante l’occupazione italiana. Kesselring fu riconosciuto colpevole di entrambi i capi d'imputazione e condannato a morte. Tuttavia, la pena fu poi commutata in ergastolo da scontare nel penitenziario di Werl. Nel 1948 la sua pena fu ulteriormente ridotta: dall’ergastolo si passò a 21 anni di reclusione. Nel 1952, solamente dopo quattro anni dalla riduzione della pena, fu graziato e scarcerato.</p>

<h3>Il processo a Kappler (1948-1953)</h3>

<p>Nel 1948 si aprì il processo a Herbert Kappler presso il Tribunale militare di Roma per l'eccidio delle Fosse Ardeatine e per l'estorsione di 50 chili d'oro alla comunità ebraica di Roma.<br> Inizialmente la corte prosciolse Kappler per l'accusa relativa all’uccisione di 320 persone, essendo impossibile provare che egli fosse consapevole dell'illegittimità delle fucilazioni. I giudici considerarono che l’esecuzione dell’ordine fosse stata portata a termine come un adempimento agli ordini dei superiori. Così il 20 luglio 1948 Kappler fu condannato all’ergastolo per la fucilazione delle altre 15 persone, effettuata per sua decisione, e a 15 anni per l'estorsione. La corte stabilì la particolare efferatezza delle esecuzioni. I giudici ammisero che, in linea di principio, la Germania, in quanto potenza occupante in Italia,  aveva il diritto rispondere con una misura di rappresaglia all'attacco in via Rasella. Tuttavia, non solo l'esecuzione era stata crudele (le vittime avevano dovuto letteralmente arrampicarsi sui cadaveri di coloro che erano già stati uccisi prima di loro), ma il numero delle vittime della strage era del tutto sproporzionato rispetto a quello dei militi uccisi nell'attentato. Inoltre, Kappler era responsabile di aver innalzato di propria iniziativa il numero delle vittime, passando da 320 a 335.<br> Nel secondo grado di giudizio del Tribunale supremo militare (25 ottobre 1952) e in quello della Corte di Cassazione (19 dicembre 1953) il ricorso di Kappler venne respinto, e il giudizio di colpevolezza confermato. Kappler stesso aveva per altro rinunciato, pochi giorni prima del giudizio di cassazione, al ricorso. Scontò la condanna nel carcere militare di Gaeta da dove, a causa delle sue condizioni di salute, nel 1976 fu trasferito all'ospedale militare del Celio a Roma. Da qui evase il 15 agosto 1977, riuscendo a tornare in Germania dove morì, a Soltau, il 9 febbraio 1978.</p>

<h3>Il processo a Priebke (1995-1998)</h3>

<p>Tra il 1995 e il 1998 si svolse il processo a Erich Priebke. La sua partecipazione al massacro delle Fosse Ardeatine era emersa già nell’immediato dopoguerra, ma solo nel 1995 Priebke fu individuato in Argentina, dove era fuggito nel 1948, ed estradato in Italia. Dopo un lungo e contrastato iter giudiziario, la corte non applicò la scriminante “dell'adempimento”, come precedentemente effettuato con Kappler, e Priebke fu condannato a 15 anni di reclusione. La procura e gli avvocati difensori ricorsero entrambi in appello: il 7 marzo 1998 la Corte d’Appello militare condannò Priebke all’ergastolo, ribadito dalla sentenza della Corte di Cassazione il 16 novembre 1998.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>