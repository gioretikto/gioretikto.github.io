<!DOCTYPE html>
<html>
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Charles X"/>
    <title>Charles X</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../../index.php">Home</a></li>
        <li><a class="navbar" href="../../documentation.html">Documentation</a></li>
    </ul>
</nav>
            
<div class="content">

<h1>Charles X: Le insurrezioni degli anni 1830-1831</h1>

<p>Nel 1824, in Francia divenne re Carlo X; deciso sostenitore dell’origine divina delpotere dei re, si fece incoronare a Reims, secondo l’antico cerimoniale medievale.
Entrato in contrasto con il Parlamento, nel <b>luglio 1830</b> il re emanò quattro ordinanze che sospendevano la libertà di stampa, scioglievano la Camera dei deputati e fissavano dei parametri censitari ancora più alti per l’esercizio del diritto di voto. Tale politica reazionaria provocò la collera dei cittadini di Parigi, che insorsero e tennero nelle loro mani la città per tre giorni (27-29 luglio), fino a quando Carlo X non ebbe abdicato. Al suo posto fu incoronato
Luigi Filippo d’Orléans (1830-1848), che compì immediatamente alcuni importanti gesti simbolici; innanzi tutto, assunse il titolo di re dei francesi
, accettando il principio secondo cui il suo potere non discendeva da Dio, ma, appunto, gli era stato conferito dal popolo francese. Coerentemente con tale decisione, Luigi Filippo accettò il tricolore come vessillo nazionale e cancellò il Preambolo della Carta costituzionale: il che significava che essa non era più frutto di una concessione, bensì l’esito di un contratto sociale fra il re e il popolo. Sul piano politico è poi importante ricordare che la Camera alta, di nomina regia, perse di importanza rispetto alla Camera dei deputati eletta dai cittadini, e che i ministri del governo cominciarono a considerarsi responsabili del proprio operato di fronte al Parlamento, più che di fronte al re. Comunque, il regime liberale francese uscito dalla rivoluzione del 1830 non era affatto democratico: il suffragio restava censitario, e quindi escludeva la maggioranza dei cittadini dalla gestione dello Stato. L’esempio della rivoluzione parigina del luglio 1830 spinse all’insurrezione la popolazione di Bruxelles (25 agosto), dove si formò un governo provvisorio che proclamò l’<b>indipendenza del Belgio</b>. Ricevuto il sostegno diplomatico dell’Inghilterra, gli insorti riuscirono ad ottenere il riconoscimento della propria libertà e la ratifica, a livello internazionale, dell’avvenuta secessione dall’Olanda. Non ebbero successo, invece, le insurrezioni che si verificarono in <b>Polonia</b> (novembre 1830) e in <b>Italia</b> (a Parma, a Modena, a Bologna, nel febbraio 1831); gli insorti polacchi e italiani contavano sull’aiuto francese, ma Luigi Filippo si affrettò a tranquillizzare le grandi potenze, dichiarando che la  <b>Francia non sarebbe intervenuta a sostegno dei rivoltosi</b>, che pertanto furono schiacciati dall’esercito russo e da quello austriaco.</p>

<h2>Ciro Menotti</h2>

<p>Durante i moti del 1830-1831, la figura di maggior rilievo fra i patrioti italiani fu senza dubbio Ciro Menotti (1798-1831), un commerciante modenese. Egli intendeva dare inizio a una rivoluzione che dall’Emilia si estendesse a tutta l’Italia settentrionale per formare così uno Stato forte nel centro-nord, indipendente dall’Austria.
Le idee di Menotti però non si tradussero mai in pratica. Infatti, il duca di Modena Francesco IV, che inizialmente aveva mostrato interesse per i progetti di Menotti, lo fece arrestare insieme ad alcuni suoi seguaci. Appena si sparse la notizia insorsero Modena, Bologna e Parma. La rivolta, però, fu facilmente domata dagli austriaci anche perché il sostegno del re francese Luigi Filippo all’insurrezione, tanto sperato dai patrioti italiani, non si verificò mai.</p>

<section>
<a href="comparative_sup.html">&#171; The comparative of superiority</a></p>
<a href="index.html">Index</a>
<a href="superlative.html">The Superlative &#187;</a>
</section>

</div>

</body>
</html>