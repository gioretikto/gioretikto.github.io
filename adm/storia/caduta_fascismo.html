<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="25 luglio 1943: la destituzione di Mussolini"/>
	<title>25 luglio 1943: la destituzione di Mussolini</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>25 luglio 1943: la destituzione di Mussolini</h1>

<p>Nel luglio 1943 l’Italia era in una situazione drammatica: tre eventi avevano definitivamente eliminato le residue possibilità di successo che Mussolini ancora esternava, sperando in una vittoria finale dei tedeschi. Il 10 luglio gli anglo-americani erano <a href="Husky.html">sbarcati in Sicilia</a>, raggiugendo Palermo in appena dodici giorni. Il 19 luglio, mentre il duce incontrava Hitler a Feltre, gli aerei alleati avevano <a href="SanLorenzo.html">bombardato Roma</a>, per la prima volta nella sua storia millenaria.</p>

<p>Nel pomeriggio del <b>24 luglio 1943</b>, il Gran Consiglio del fascismo, l’organo supremo del regime, si riunisce per la prima volta dopo quattro anni. Lo sbarco alleato in Sicilia ha infranto ogni residua speranza di vittoria. Il tracollo militare impone decisioni urgenti che porteranno alla caduta del Duce. Tra i gerarchi presenti alla riunione, il presidente della Camera dei Fasci e delle Corporazioni, <b>Dino Grandi</b>, il vecchio generale <b>Emilio De Bono</b>, il segretario del Partito fascista <b>Carlo Scorza</b>, il presidente dell’Accademia d’Italia <b>Luigi Federzoni, Roberto Farinacci, Giuseppe Bottai</b> e il genero del duce, <b>Galeazzo Ciano</b>. Durante la seduta, cominciata con un lungo intervento di Mussolini sulla disastrosa situazione militare italiana, Dino Grandi presenta un ordine del giorno che accusa il regime fascista di aver compromesso i vitali interessi della nazione portandola sull’orlo della sconfitta. Alle 2,30 circa del mattino, fu votato l’ordine del giorno presentato da Dino Grandi, che prevedeva la sfiducia di Mussolini. Alla votazione finale, 19 furono i voti favorevoli e 7 i contrati; uno si astenne. L’ordine del giorno chiede che siano attribuite al sovrano, al Gran Consiglio e al Parlamento, tutte le funzioni e le prerogative previste dallo Statuto Albertino, che la dittatura aveva concentrato nelle proprie mani. Il documento, votato dalla maggioranza dei gerarchi presenti, inchioda Mussolini alle sue responsabilità. Finiva un ventennio, che aveva segnato un’epoca. Iniziavano mesi tremendi per la nostra Patria.</p>

<h2>25 luglio 1943, l’arresto di Mussolini</h2>

<p>L’arresto del duce per ordine del re. Oggi, il fermo di un dittatore deposto sembrerebbe una semplice operazione di polizia. All’attento lettore non sfuggiranno le difficoltà tattiche di quell’azione, che mi portano ad indicare, come Esempi di Valore, quei militari che la condussero, con assoluta riservatezza e determinante professionalità.</p>

<p>Iniziamo col dire che l’azione fu decisa in pochissime ore. Il 25 luglio era domenica a Roma: era una assolata giornata d’estate, fresca di primo mattino, poi calda e afosa. La città appariva tranquilla, con poca la gente per strada. <b>Nessuno sapeva che nella notte si era riunito a Palazzo Venezia il gran consiglio del fascismo</b>, così come nessuno sapeva che, dopo più di vent’anni, il fascismo stava per morire. Come vedremo, non era programmato alcun incontro o attività che potesse interessare Mussolini. Non dimentichiamo che il duce, nonostante le difficoltà, non aveva minimamente intenzione di dimettersi, forte dell’appoggio militare tedesco e di una parte del partito. Per questo motivo, non diede eccessiva importanza al voto del gran consiglio, che considerava un organo meramente consultivo. Occorreva quindi procedere in assoluta segretezza e con precisione chirurgica.</p>

<p>Anzi, nonostante quel 25 luglio fosse domenica, intorno alle 12,15 chiese un appuntamento al sovrano per aggiornarlo. I due avevano avuto un lungo colloquio il giovedì precedente, 22 luglio. La richiesta di Mussolini sconvolse i programmi di Vittorio Emanuele III, che si era determinato di convocare il capo del governo lunedì 26 o, al più tardi, giovedì 29 luglio (i due erano soliti incontrarsi al lunedì o al giovedì al Quirinale). Il re si era già convito a dare l’incarico di formare un nuovo governo al Maresciallo d’Italia Pietro Badoglio. La richiesta di colloquio per quella domenica avrebbe anticipato i tempi. Il sovrano concesse l’incontro al pomeriggio per le 17 a Villa Savoia (nell’odierna Villa Ada), la sua residenza privata romana. <br> Poco dopo le 12,30 il Comandante Generale dell’Arma, Generale Cerica, fu informato della novità e della necessità di procedere all’arresto del duce al termine dell’udienza reale, allorquando sarebbe uscito da Villa Savoia. Non dimentichiamo che Cerica aveva assunto la carica di Comandante Generale dell’Arma appena due giorni prima, succedendo al Generale Hazon morto assieme al suo Capo di Stato Maggiore, il Col. Barengo, nel corso del bombardamento su Roma del 19 luglio. <br> L’Arma dei Carabinieri era stata scelta dal re non solo per la secolare fedeltà alla corona, ma anche perché la polizia era agli ordini del noto squadrista Chierici. Non dimentichiamo che la minima indiscrezione non solo avrebbe messo a rischio l’operazione, ma poteva causare gravissime conseguenze sul piano dell’ordine pubblico. <br> Il Comandante Generale dei Carabinieri, pertanto, preannunciando una sua possibile ispezione ai reparti dell’Arma della Capitale, diede ordine ai suoi militari di rimanere in caserma per le 16,00. Inoltre, stabilì di affidare l’esecuzione dell’arresto a due Ufficiali conosciuti come irreprensibili, affidabili e valorosi. Presso il comando del Gruppo Interno di Roma, sito in viale Liegi, convocò, per le 14,00, il Tenente Colonnello Giovanni Frignani, Comandante del Gruppo, e i suoi diretti collaboratori Capitano Paolo Vigneri e Capitano Raffaele Aversa, rispettivamente Comandanti delle Compagnie Interna e Tribunali della Capitale.
<br> I due Capitani definirono in dettaglio il piano d’azione, pianificando che, in gran segreto, il duce fosse caricato su un’ambulanza militare. Avevano scelto quel mezzo per non destare sospetti, oltre che per proteggere l’ex capo del governo da una reazione popolare, che avrebbe potuto metterne in pericolo la vita. Per questo fu chiamato anche il Commissario di P.S. Giuseppe Marzano, Ufficiale dell’Arma in congedo, capo dell’autocentro del Ministero dell’Interno, al quale si richiese di mettere a disposizione un’ambulanza. <br> Marzano veniva inoltre incaricato di condurre al Comando Generale, per le 17,00, Carmine Senise, che, ad arresto avvenuto, avrebbe riassunto l’incarico di Capo della polizia (era stato deposto dalla carica ad aprile 1943). Conclusa la riunione, i Capitani Aversa e Vigneri raggiunsero il vicino quartiere Parioli, dove, nella caserma Pastrengo, aveva sede il Gruppo Squadroni territoriale Carabinieri Reali. Al Comandante, Maggiore Alfredo Grimaldi, rappresentarono l’urgente necessità di ricercare dei paracadutisti alleati lanciatisi nei pressi di Roma. Era questo il pretesto per evitare ogni possibile indiscrezione e mantenere la massima segretezza sull’operazione. Servivano almeno 50 militari da porre a disposizione del Capitano Aversa. Nessuno immaginava quello che stava per succedere. <br>  Il Capitano Vigneri, che aveva ricevuto l’ordine di arrestare il duce “vivo o morto”, scelse personalmente tre prestanti sottufficiali: erano i Vicebrigadieri Domenico Bertuzzi, Romeo Gianfriglia e Sante Zenon. I 50 militari salirono su un autocarro chiuso con un tendone, mentre i due Capitani, i tre Vicebrigadieri e tre agenti di P. S. presero posto nell’autoambulanza. <br> Il piccolo convoglio si diresse verso la Salaria. Raggiunta Villa Savoia, il plotone di carabinieri, nel frattempo informato della reale finalità della missione, si disponeva sul lato nord dell’edificio, pronto ad intervenire ad un cenno del Cap. Aversa. Quest’ultimo, assieme al collega Vigneri, ai tre vicebrigadieri e ai tre agenti di P.S. armati di mitra, si sistemava sul lato est. Poco dopo raggiungeva la villa anche il Ten. Col. Frignani in borghese. Alle 15,30 il dispositivo era operativo, pronto nelle posizioni stabilite. Alle 16,45, Mussolini lasciava Villa Torlonia. Era con l’abito blu, usato abitualmente per recarsi a corte. Alle 17,00, l’Alfa Romeo con a bordo il duce e il suo segretario De Cesare superava il cancello di Villa Savoia. La scorta restava all’esterno della residenza. Il re accolse il Duce, indossando l’uniforme di Primo Maresciallo dell’Impero. In un successivo racconto autobiografico, lo stesso Mussolini dirà che “entrati nel salotto, il re, in uno stato di anormale agitazione, coi tratti del viso sconvolti, con parole mozze, gli disse: "Caro Duce, le cose non vanno più. L’Italia è in tocchi. L’Esercito è moralmente a terra (...) Il voto del Gran Consiglio è tremendo. Diciannove voti per l’ordine del giorno Grandi. Fra di essi quattro collari dell’Annunziata (...) In questo momento voi siete l’uomo più odiato d’Italia"».

Alla descrizione del duce si integra quella del Generale Paolo Puntoni, aiutante di campo del re, che, da dietro una porta, pronto a intervenire se la situazione fosse degenerata, ascoltava il colloquio. Il re si rivolse a Mussolini con garbo, ma in modo determinato. 

Gli comunicò che era giunto il momento di intervenire per sottrarre la Nazione da ulteriori dolori: «mi dispiace, ma la soluzione non poteva essere diversa». Informò il suo interlocutore che Badoglio avrebbe assunto la carica di capo del Governo. Mussolini fu disorientato e turbato, colto di sorpresa. Tentò una sterile replica, sostenendo che il gran consiglio fosse un organo consultivo, il cui voto, giuridicamente, non aveva peso. Il re, invece, ne aveva colto il significato politico. Ribadì che non gli era più permesso di «restare inerte». Accompagnò Mussolini al pianerottolo che sovrasta la scalinata di accesso alla villa. L’incontro era durato venti minuti.  

 
<p>Nel pomeriggio del <b>25 luglio</b>, il duce viene ricevuto da Vittorio Emanuele III a Villa Savoia e gli <b>rassegna le dimissioni</b> da capo del governo. Il Re le accetta e, al termine del colloquio, lo fa arrestare. Alle ore 22:45 la radio annuncia la caduta di Mussolini e dà notizia del conferimento dell’incarico di formare un nuovo governo al generale Pietro Badoglio. Il fascismo è finito. Presentiamo qui una puntata del programma Il Tempo e la Storia, che al suo interno riporta anche un documento inedito venuto alla luce dopo oltre settant’anni grazie alla Direzione Generale degli Archivi del Ministero dei Beni culturali che lo ha acquisito. Si tratta del verbale che Luigi Federzoni, insieme ad altri gerarchi, ha scritto la mattina del 25 luglio 1943 per dar conto di quanto accaduto nella lunga seduta del Gran Consiglio.

 <br> Il Partito fascista rimase privo dell'appoggio popolare e il re Vittorio Emanuele III dichiarò illegale il governo. Mussolini perse l'incarico di primo ministro e fu arrestato dalla polizia. Badoglio - ex ministro della Difesa e capo di Stato maggiore - fu nominato capo del governo provvisorio, e si pianificò la pace con gli Alleati. <br> Mussolini venne portato come prigioniero prima sull'iusola della Maddalena e poi a Campo Imperatore, sul Gran Sasso. Con la scusa di voler liberare il duce, la Germania invase l'Italia e avanzò fino a Roma, dove la Wehrmacht fu fermata dagli Alleati. I nazisti riportarono Mussolini a capo del governo, anche se praticamente questo ear in mano ai generali tedeschi.</p>

<p>Di lì a un mese e mezzo, l’<a href="armistizio.html">8 settembre del 1943</a>, l’armistizio firmato a Cassibile, segnò la fine delle ostilità tra l’Italia e gli anglo americani e l’inizio della fine del secondo conflitto mondiale. <br> Il 18 settembre Mussolini annunciò alal radio la ricostituzione del Partito Fascista, con la nuova denominazione di Partito fascista repubblicano. <br> Il suo ritorno affossò il paese nella guerra icvile. La penisola era divisa in due: al Nord c'era la Repubblica sociale italiana, conosciuta come «<b>Repubblica di Salò</b>», dal nome del paese dove si stabilirono il duce e il suo governo tra il '43 e 45. Nel Sud persisteva invece il regime monarchico di Badoglio. Nei territori della Repubblica di Salò, il popolo italiano si organizzò in guerriglie per opporsi al regime, mentre unità tedesche e fasciste provvedevano alla difesa dello Stato italiano con una serie di linee difensive - la Linea Gustav, o linea invernale, la Linea Gotica, la Linea Maginot alpina. <br>Lo <a href="Anzio.html">sbarco a Salerno e ad Anzio</a>, la presa di Roma - che termininò con le dimissioni di Badoglio - e il fallimento dei fascisti nella battaglia di Montecassino fecero retrocedere i tedeschi fino alla Linea Gotica. Le guerre di posizione si conclusero qunado, nel 1945, i partigiani italiani catturarono Mussolini mentre cercava di scappare e lo fucilarono sul lago di Como, esponendolo appeso a testa in giù con i suoi seguaci e la sua amante a Milano, in piazzale Loreto. <br>Umberto II accettò di convocare un plebiscito per decidere tra repubblica e monarchia. Vinse la repubblica e il re e la casata dei Savoia furono esiliati. </p>

<section aria-label="End">
<a href="comparative_sup.html">&#171; comparative</a></p>
<a href="index.html">Index</a>
<a href="teodorico.html">Teodorico&#187;</a>
</section>

</article>

</body>
</html>
