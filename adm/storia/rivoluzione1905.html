<!DOCTYPE html>
<html>
<head>
 <meta charset="utf-8">
 <meta name="viewport" content="width=device-width, initial-scale=1.0"> 
 <meta name="description" content="Rivoluzione russa 1905"/>
 <title>Rivoluzione russa 1905</title>
 <link rel="stylesheet" type="text/css" href="../style.css" media="screen">
</head>

<body>

<nav>
 <ul>
 <li><a class="navbar" href="../index.html">Home</a></li>
 <li><a class="navbar" href="index.html">Storia</a></li>
 </ul>
</nav>
 
<div class="content">

<h1>Rivoluzione russa 1905</h1>

All’inizio del Novecento, la Russia era un paese assai povero di industrie e gli operai erano una esigua minoranza rispetto ai contadini. L’Impero russo era il più grande  Stato  del  mondo: si  estendeva  per  circa  un  sesto  di tutte le terre emerse e inglobava più di cento popoli diversi, distribuiti in Europa e in Asia. La sua arretratezza economica e sociale era però enorme: poche industrie moderne, nate soprattutto grazie a finanziamenti stra-
nieri, e  una  ristretta  classe  operaia erano  cresciute solo nelle città di Mosca e Pietroburgo, mentre la maggior parte del paese conservava il suo carattere agricolo arretrato. L’istruzione  elementare  era  trascurata  e  l’analfabetismo era tra i più alti d’Europa. I contadini lavoravano in condizioni dure e massacranti  nei  latifondi  poco  produttivi  delle  famiglie  nobili  e dunque aspiravano a possedere delle terre. Lo <b>zar Nicola II</b> era un <b>sovrano assoluto</b>, mentre il Parlamento, chiamato Duma, aveva poteri molto limitati.  La  censura  imbavagliava  la  stampa  e  la  polizia spiava le persone. La burocrazia, asfissiante e sovente corrotta, bloccava ogni iniziativa. Secondo le idee del pensatore Karl Marx, la rivoluzione socialista avrebbe dovuto scoppiare nei paesi industrializzati, dove ci fosse una classe operaia forte e unita. La Russia, invece, era un esempio di povertà, ignoranza e arretratezza e non sembrava per nulla pronta a fare una rivoluzione, benché nel 1898 fosse nato, per opera dei marxisti, il Partito socialdemocratico, che nel 1903 si divise in due fazioni: i <b>bolscevichi</b>, capeggiati da Lenin, fortemente  orientati  alla  rivoluzione,  e  i  menscevichi,  più moderati. Nello stesso anno anche l’opposizione che raccoglieva  borghesi  e  nobili si  organizzò  in  un  partito detto dei cadetti
. Nel 1905 un  corteo  pacifico  si  diresse  verso  il  palazzo dello zar, chiedendo alcune riforme che migliorassero le condizioni di vita della popolazione, ma fu massacrato dalle truppe imperiali. Si scatenò così una prima rivoluzione con scioperi e manifestazioni da parte del popolo stanco delle ingiustizie e delle misere condizioni in cui versava. Una spietata repressione colpì i rivoluzionari, che furono uccisi a migliaia; lo stesso Lenin fu costretto a fuggire, trovando rifugio in Svizzera.</p>

<h2>La guerra russo-giapponese (1904-­1905)</h2>

<p>Il Giappone, che nell’<b>era Meiji</b> (1869-1889) aveva imboccato la via dell’industrializzazione, raggiungen­do in pochi decenni livelli di sviluppo simili a quelli delle potenze europee, adottò una politica imperiali­sta, scatenando una guerra contro la Cina, cui sot­trasse, con il trattato di S
himonoseki (1895), il con­trollo su Corea e Formosa. Il crollo dell’impero cine­se venne accelerato dal <b>movimento xenofobo dei Boxers</b>, soffocato nel 1900 dalle potenze straniere (Russia, Inghilterra, Germania, Italia e Stati Uniti), le quali con il protocollo del 1901 divisero il Paese in rispettive sfere di influenza. L’espansionismo giappo­nese si scontrò con la spinta imperialistica russa in direzione del Pacifico e dell
’Estremo Oriente, che si era concretizzata nell’occupazione della Manciuria durante la rivolta dei Boxers.</p>

<div class="def">
<p><b>Il movimento dei boxer</b> (il termine derivava dal cinese <i>Yihequan</i>, che significa «pugno per la giustizia e la concordia» e rinviava alle arti marziali praticate dai membri delle società segrete che furono alle origini del movimento di ribellione) si faceva interprete del disagio del mondo contadino, che subiva le conseguenze del lento ma continuo processo di disgregazione dell’economia tradizionale, e attribuiva la responsabilità della situazione alle potenze straniere e ai missionari cristiani presenti nell’Impero. L’orientamento xenofobo della rivolta spinse le bande dei boxer ad azioni violente e massacri  contro  missionari,  cinesi  convertiti  al  cristianesimo  e  stranieri,  soprattutto  nel  settentrione della Cina estendendosi fino a Pechino e a Tianjin, dove la presenza di occidentali era numerosa. Nella capitale cinese, anche con il concorso di truppe imperiali, dopo che l’imperatrice Cixi aveva dato il suo sostegno alla rivolta e il 21 giugno 1900 aveva dichiarato guerra alle potenze, fu attaccato e posto sotto assedio il quartiere delle legazioni, dove avevano sede le rappresentanze diplomatiche. Le potenze organizzarono un corpo di spedizione di 16.000 uomini che in agosto entrò in Cina e sedò la rivolta in tutte le regioni settentrionali con notevole brutalità e non senza saccheggi, compreso quello di Pechino, e massacri di popolazione civile. Guglielmo II aveva rivolto al corpo di spedizione tedesco parole eloquenti: «Quando vi troverete  faccia  a  faccia  con  il  nemico,  sappiate  batterlo.  Nessuna  grazia!  Nessun  prigioniero!  Mille anni fa, gli unni di re Attila si sono fatti un nome che con potenza è entrato nella storia e  nella  leggenda.  Allo  stesso  modo  voi  dovete  imporre  in  Cina,  per  mille  anni,  il  nome  ‘tedesco’, di modo che mai più in avvenire un solo cinese osi guardare di traverso un tedesco». Pechino fu costretta ad accettare nel 1901 un protocollo delle potenze, che, oltre ad alcune misure lesive della sovranità, come la presenza di truppe straniere in territorio cinese e l’extraterritorialità del quartiere delle legazioni a Pechino difeso da truppe straniere, prescriveva il pagamento di un’ingente indennità</p>
</div>

<p>Proprio l’occupazione della Manciuria posta in atto dall’esercito rus­so durante la rivolta dei Boxers suscitò la reazione del Giappone, il quale era femamente deciso ad opporsi a un ’ulterio­re avanzata russa verso l’Estremo Oriente. Nel febbraio 1904 il Giappone infatti attaccò senza preavviso la base navale rus­sa di Porth Arthur, affondando alcune unità di battaglia russe: ebbe inizio così la guerra russo-giapponese (per le fasi della guerra vedi carta in basso). Lo zar aveva auspicato tale conflitto, augu­randosi che funzionasse come antidoto alle sempre più pressanti minacce rivolu­zionarie, certo di una rapida e facile vit­toria. Ma l’andamento delle operazioni belliche mise ben presto in luce quanto illusorie fossero tali speranze. La Russia venne infatti clamorosamente sconfitta dal Giappone e si vide costretta ad accet­tare, con la mediazione del Presidente americano Theodore Roosevelt (1858-­1919), di sedere al tavolo della pace e di riconoscere al Giappone il pieno posses­so della parte meridionale della penisola di Sakhalin e della penisola del Liaotung con Port Arthur, nonché il protettorato sulla Corea: queste condizioni furono sot­toscritte ufficialmente il 5 settembre 1905 a Portsmouth, negli Stati Uniti. La  sconfitta  russa  apparve  ai  contemporanei  come  la  fine  del  mito  dell’invincibilità  dell’uomo  bianco  rispetto ai popoli di  colore e incoraggiò nei Giapponesi l’aspirazione a farsi campioni dell’ascesa della “razza gialla” (asiatismo). </p>

<p>La sconfitta subita ad opera del Giappone apparve come un’ulteriore perdita di prestigio da parte dell’autorità imperiale russa e contribuì a far divampare l’incendio della rivoluzione fra le masse, ormai sempre più decise a chiedere radicali riforme. Fu appunto nel corso di una manifestazione popolare, avvenuta a Pietroburgo il 22 gennaio del 1905 (la “<b>domenica di sangue</b>”), che la fol­la con il proposito di presentare una peti­zione si spinse fino al palazzo dello zar, dove però venne accolta e dispersa a fucilate dal­la guardia imperiale, che con il suo inter­vento provocò circa mille morti e migliaia di feriti. Un tale eccidio segnò la fine delle ultime ingenue speranze riposte dal popolo nel lo zar e l’inizio di una lunga serie di tumul­ti e di sommosse in varie parti del Paese. Ad appesantire ulteriormente la situazio­ne contribuì nel mese di ottobre uno scio­pero generale, massiccio e ben organizza­to, che paralizzò tutto il Paese.</p>

<h3>I primi soviet: un’esperienza di demo­crazia diretta</h3>

<p>Una parte di rilievo nel cor­so di questa iniziale stagione rivoluziona­ria ebbero i primi soviet o “consigli”, for­matisi sotto la spinta comune di contadi­ni, operai, borghesi e intellettuali e costi­tuitisi secondo il modello della democra­zia diretta, con il coordinamento del soviet dei tipografi di Pietroburgo, che svolse di fatto una funzione guida.</p>

<h3>Le prime conquiste liberali della Russia</h3>

<p>Posto di fronte a una così critica situazio­ne e a una quasi totale paralisi dei poteri dello Stato, lo zar si decise a fare alcune concessioni e a dar
e vita alla prima assem­blea elettiva della storia russa, la Duma, dotata però solo di funzioni consultive, e a una Costituzione che prevedeva una cer
ta libertà di parola, di associazione e di stampa.</p>

<h3>Una democratizzazione solo apparente</h3>

<p>Benché la Duma fosse priva di poteri nei confronti dell’esecutivo e dello zar, qual­cosa si era comunque mosso nello statico e rigido sistema autocratico russo. A trar­re vantaggi da tutto ciò furono però soprattutto i ceti agrari e nobiliari; le clas­si popolari, invece, continuarono a richiedere ben più ampie e incisive riforme, dimostrando un crescente interesse nei confronti delle idee socialiste. In seguito però al prolungarsi delle agita­zioni lo zar riprese la politica della forza: nel gennaio del 1906, infatti, reso più sicu­ro dal rientro delle truppe dal Giappone, 
soffocò il movimento riformatore nel san­gue, sciogliendo la Duma rea di richiede­re una più democratica riforma elettorale e convocandone un’altra per il febbraio del 1907. Essendo questa però risultata ancor più orientata a sinistra, venne sciolta a sua volta appena tre mesi dopo e sostituita, in base a una nuova legge elettorale social­mente più restrittiva della precedente, con una terza, a forte maggioranza conserva­trice (proprietari terrieri) e come tale più propensa a seguire le direttive del governo. Non per questo, comunque, le agitazioni cessarono.</p>

<h3>La riforma agraria di Stolypin stimola lo sviluppo industriale</h3>

<p>Il governo cercò allo­ra di trovare una più solida base di con­senso al regime zarista. Tra il 1906 e il 1910 il primo ministr
o Pëtr Stolypin (1862-1911) procedette all’attuazione di un’ampia riforma agraria, che, favoren­do in tutti i modi la possibilità di vende­re e commerciare le proprietà comuni (mir) fino ad allora inalienabili, stimolò la formazione di uno strato sociale relativa­mente agiato di liberi e medi contadini (kulaki) solidali col governo, mentre ren­deva disponibile per la nascente attività industriale una notevole quantità di manodopera formata dai lavoratori della terra che avevano ceduto i loro diritti di proprietà comune.</p>

<h3>Malgrado tutto l’agitazione continua</h3>

<p>Tutto ciò comunque non impedì che la massa dei contadini russi rimanesse in condizioni di estrema povertà e che venis­se alimentata una nuo
va e ampia serie di dissensi nel Paese: una viva agitazione con­tinuò così a regnare, malgrado le nume­rose condanne all’esilio, alla fucilazione e alla deportazione in Siberia inflitte dai tri­bunali zaristi ai danni dei più decisi oppo­sitori del regime.</p>

<section>
<a href="aztechi.html">&#171; Gli aztechi</a></p>
<a href="index.html">Index</a>
<a href="federicoII.html">Federico II &#187;</a>
</section>

</div>

</body>
</html>
