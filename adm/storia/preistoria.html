<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Preistoria">
	<title>Preistoria</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Preistoria</h1>

<table>
<tr><td><b>5 milioni di anni fa</b><br> Prime tracce di ominidi</td> <td><b><b>40.000 anni fa</b><br>Comparsa dell’<i>Homo sapiens sapiens</i></td> <td><b>8.000-3.000 a.C.</b><br>Ultima fase della preistoria:
il Neolitico</td> <td><b>IV millennio-I millennio a.C.</b><br> Età dei metalli (rame, bronzo,ferro)</td></tr>
</table>

<p>La lunga fase della storia dell’uomo che precede la comparsa dei documenti scritti viene comunemente definita <b>preistoria</b>. La maggior parte degli studiosi, infatti, concorda nel ritenere che il passaggio dalla preistoria alla storia sia stato determinato proprio dalla scoperta e dall’uso della scrittura. Questa distinzione tuttavia non tiene conto del fatto che l’invenzione della scrittura non è avvenuta ovunque e per tutti i popoli della Terra nello stesso periodo di tempo; inoltre in età “preistorica” numerosi altri eventi e progressi tecnologici di eccezionale importanza si sono dimostrati altrettanto idonei a segnare una svolta nell’ambito dell’evoluzione dell’umanità: fra questi la rivoluzione agricola, grazie alla quale l’uomo impara a intervenire con il proprio lavoro sulla natura, plasmandola a proprio vantaggio</p>

<table>

<tr><th>Nome</th> <th>Data di nascita</th> <th>Volume del cervello</th> <th>Abilità</th></tr>

<tr><th>Australopithecus<br> <br> o scimmia dell’emisfero australe</th> <td>5.000.000<br>di anni fa</td> <td>450-520 cm<sup>3</sup></td> <td>cammina prevalentemente sui due arti posteriori</td></tr>

<tr><th>Homo habilis</th> <td>3.000.000<br>di anni fa</td> <td>630 cm<sup>3</sup></td> <td>è dotato del pollice specializzato, che gli consente di afferrare gli oggetti e scheggiare le pietre</td></tr>

<tr><th>Homo erectus</th> <td>1.000.000<br>di anni fa</td> <td>900-1100 cm<sup>3</sup></td> <td>è completamente bipede; lavora la pietra e sa conservare il fuoco</td></tr>

<tr><th>Homo sapiens neanderthalensis</th> <td>200.000<br>anni fa</td> <td>1300-1600 cm<sup>3</sup></td> <td>fabbrica attrezzi complessi e dipinge</td></tr>

<tr><th>Homo sapiens sapiens</th> <td>40.000<br>anni fa</td> <td>1000-2000 cm<sup>3</sup><br>(in media 1500)</td> <td>lavora altri materiali oltre alla pietra (legno, osso, avorio); sa produrre il fuoco</td></tr>

</table>

<p>Molti scienziati, oggi, pur riconoscendo tale origine comune, sostengono che a un certo momento si determinò una decisa differenziazione destinata a dare vita a due diverse specie: quella delle
scimmie propriamente dette e quella dei cosiddetti ominidi, ovvero esseri affini all’uomo, ma con caratteristiche ancora differenti da quelle umane. <b>Specie</b>: raggruppamento di animali o vegetali che
hanno caratteri comuni e che, incrociandosi fra loro, danno origine a una discendenza fertile.</p>

<p>Tracce di ominidi risalenti a circa 5 milioni di anni fa sono state rinvenute nel continente africano: esse apparterrebbero a un ominide detto <b>Australopiteco</b> dal greco píthekos, “scimmia”) australe (perché i suoi resti furono trovati nell’Africa australe o del sud). Questo presentava un cranio di dimensioni assai ridotte e quindi capace di contenere una limitata quantità di materia cerebrale e un’accentuata sporgenza della faccia in avanti; inoltre camminava prevalentemente sui due arti posteriori anziché a quattro zampe. Riguardo a questa specie di esseri viventi oggi siamo in grado di affermare con sicurezza solo che finì per estinguersi.</p>

<p>Intorno ai 3 milioni di anni fa, l’Australopiteco lasciò il posto al cosiddetto <b><i>Homo habilis</i></b>. Questi risultava dotato di un cervello di dimensioni più ampie rispetto a quelle del suo predecessore, di una mano più robusta e di un pollice in grado di ruotare e di garantire una presa sicura, detto pollice specializzato: le dita dell’Homo habilis consentivano infatti di afferrare e tenere saldamente in pugno un sasso o un bastone oppure di rendere più tagliente una pietra.</p>

<p>n un’epoca imprecisabile, tra il milione e i 200.000 anni fa, all’Homo habilis subentrava l’Homo erectus, così chiamato in quanto ormai capace di camminare senza aiutarsi con le braccia e dotato di un cranio molto più voluminoso. <br> L’<i>Homo erectus</i> risultava provvisto di un’intelligenza e di un’operatività decisamente superiori rispetto a quelle del suo antenato, che gli permettevano di lavorare la pietra in modo da renderla tagliente su due lati. Egli inoltre sapeva padroneggiare il fuoco, catturandolo dai rami in fiamme a causa di un fulmine o di un’eruzione vulcanica. Possedeva anche la capacità di comunicare ai propri simili notizie più articolate dei semplici segnali di pericolo e di richiamo, a cui si erano limitati i suoi predecessori.</p>

<h3>L’Homo sapiens, ultima tappa dell’evoluzione umana</h3>

<p>La comparsa dell’Homo sapiens (ovvero “uomo dotato di intelligenza”) rappresenta l’ultima tappa dell’evoluzione umana. Di esso ci sono giunte numerose testimonianze, due delle quali ampiamente documentate.


<ul>
	<li><p>L’<b>Homo sapiens di Neanderthal</b>, così chiamato dalla valle di Neander in Germania, dove nel 1856 vennero trovati i suoi resti. Vissuto insieme ai suoi simili diffusi in quasi tutta l’Europa e in parte dell’Africa tra i 200.000 e i 40.000 anni fa, presentava una statura abbastanza simile a quella dell’uomo odierno e un cranio dalla fronte ridotta; aveva il mento sporgente ed era capace di fabbricare attrezzi e di dipingere, sia pure grossolanamente, le pareti delle caverne dove abitava.</p></li>

	<li><p>L’<b>Homo sapiens sapiens</b>, chiamato anche di Cro-Magnon, dal nome di una località francese dove nel 1868 vennero scoperti i resti del primo esemplare, è un individuo fornito di un cervello di struttura molto complessa e in tutto simile alla nostra, per le sue concrete capacità di pensiero e azione. Questi uomini raggiunsero un alto livello di sviluppo tecnologico nella lavorazione della pietra e di altri materiali, come ad esempio ami da pesca e aghi per cucire in osso o in avorio, che si sono conservati fino ad oggi. Erano inoltre in grado di accendere il fuoco, non solo di tenerlo acceso. L’<b>Homo sapiens sapiens</b>, pertanto, era destinato a costituire tra i 40.000 e i 10.000 anni fa l’ultimo stadio dell’evoluzione biologica umana e quindi a essere il diretto progenitore dell’uomo del
nostro tempo.</p></li>

</ul>

<p>La maggior parte degli studiosi concorda sulla suddivisione dell’età preistorica in tre fasi, che prendono il nome dal materiale maggiormente utilizzato nella fabbricazione degli utensili, la <b>pietra</b>:</p>

<ul>
	<li><p>il <b>Paleolitico</b> (“età della pietra antica”), dalla comparsa del primo <i>Homo habilis</i>, 3 milioni di anni fa, a 10.000 anni a.C. circa;</p></li>

	<li><p>il <b>Mesolitico</b> (“età della pietra di mezzo”), da 10.000 a 8000 anni a.C. circa;</p></li>

	<li><p>il <b>Neolitico</b> (“età della pietra nuova”), dagli 8000 a 3000 anni a.C. circa.</p></li>
</ul>

<p>Le trasformazioni climatiche e la scoperta del fuoco e dell’arco Nel corso del Paleolitico, forse per uno spostamento dell’<b>asse terrestre</b>, si verificò un rilevante abbassamento della temperatura
e di conseguenza il clima divenne freddissimo; una coltre di ghiacciai si estese ampiamente anche nelle regioni più temperate. <br> Durante tali radicali cambiamenti climatici – comunemente definiti glaciazioni – l’uomo imparò ad accendere il fuoco, grazie al quale poté sia riscaldarsi e rendere l’ingresso delle grotte più sicuro dall’attacco delle belve, sia cuocere e quindi conservare meglio i cibi. In questo modo diventava commestibile anche la carne meno tenera degli animali di grossa taglia e il consumo di carne cotta portò a un rafforzamento del fisico, non più soggetto a problemi di infezioni e malattie derivate dai batteri che si sviluppano nella carne cruda. I cacciatori del Paleolitico idearono inoltre l’arco, arma fondamentale poiché consentì non solo di facilitare il lancio della freccia, prima scagliata con la sola potenza delle braccia, ma anche di regolarne meglio la direzione, oltre che di colpire le belve feroci stando a una maggiore distanza di sicurezza. L’invenzione dell’<b>arco</b> contribuì dunque a migliorare notevolmente la qualità della vita delle comunità preistoriche, in quanto dalla caccia dipendeva la stessa sopravvivenza dell’uomo.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
