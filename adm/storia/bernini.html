<html>
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Gian Lorenzo Bernini"/>
    <title>Gian Lorenzo Bernini</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.php">Home</a></li>
        <li><a class="navbar" href="../documentation.html">Documentation</a></li>
    </ul>
</nav>
            
<div class="content">

<h1>Gian Lorenzo Bernini</h1>

<p>Giovan Lorenzo Bernini, meglio conosciuto come Gian Lorenzo Bernini (Napoli, 7 dicembre 1598 – Roma, 28 novembre 1680), è stato uno scultore, urbanista, architetto, pittore, scenografo e commediografo italiano.</p>

<p>Artista poliedrico e multiforme, Bernini è considerato il massimo protagonista della cultura figurativa barocca. La sua opera conobbe un clamoroso successo e dominò la scena europea per più di un secolo dopo la morte; analogamente, l'influenza di Bernini sui contemporanei e sui posteri fu di enorme portata. </p>

<p>Gian Lorenzo nasce a Napoli da Pietro Bernini (Sesto Fiorentino, Firenze, 1562-Roma, 1629). Inizialmente è collaboratore del padre (col quale si presume abbia lavorato nel 1629 alla Fontana della Barcaccia
a Roma), e se poté ricavare poco dalla concezione artistica di lui, antiquata o comunque di transizione fra Cinquecento e Seicento, ebbe modo tuttavia di formarsi, con la lunga pratica, quell’abilità manuale
, in certi casi addirittura virtuosistica, che poi resterà una sua costante. Egli raggiunge la sua prima maturità artistica con un gruppo di statue di tema biblico e mitico: Eneae Anchise, Il ratto di Proserpina, David, Apollo e Dafne. Di particolare importanza sono soprattutto le ultime due. Il rinascimento (con Donatello, Verrocchio, Michelangelo) aveva visto in David l’uomo-eroe, dominatore delle forze avverse con la superiorità della ragione, e lo aveva rappresentato perciò meditativo, immobile, serenamente cosciente della propria <i>virtus</i>. Bernini lo coglie invece nell’attimo in cui, teso nello sforzo, sta per scagliare il sasso con la fionda: la figura ruota su se stessa tenendo le gambe divaricate; il busto si curva deviando dall’asse verticale, mentre la testa si volge con vivezza, gli occhi intenti nel prendere la mira, la fronte corrugata per la concentrazione. La scultura esprime dunque istantaneità: ancora una minima frazione di tempo e l’azione sarà compiuta, la contrazione muscolare si allenterà e il corpo riacquisterà la posizione eretta.</p>

<h2>Il mecenatismo illuminato di Urbano VIII</h2>

<p>Altrettanto importante per l'affermazione artistica del Bernini fu l'ascesa al soglio pontificio del suo primissimo mecenate, Maffeo Barberini, nel 1623 divenuto papa con il nome di Urbano VIII, che subito convocò l'artista in Vaticano e gli si rivolse così: «È gran fortuna la vostra, o Cavaliere, di vedere papa il cardinal Maffeo Barberini; ma assai maggiore è la nostra, che il Cavalier Bernino viva nel nostro pontificato». Bernini godette della familiarità del pontefice non solo per le sue radici toscane, essendo il padre nativo di Sesto (Urbano VIII, infatti, preferiva i fiorentini, sicché Gian Lorenzo arrivò addirittura a firmarsi come «Cav.re Gio. Lorenzo Bernini Napoletano o Fiorentino come egli vuole»), ma soprattutto per le sue nette qualità artistiche, che gli consentirono di iniziare un lungo periodo di egemonia artistica su Roma, sia nella veste di esecutore che in quella di imprenditore</p>

<p>In seguito al sodalizio con Urbano VIII, si moltiplicarono per Bernini i riconoscimenti ufficiali: il 24 agosto 1623 gli vennero affidate le cariche di commissario e revisore dei condotti delle fontane di piazza Navona, il 1º ottobre gli venne accordata la direzione della Fonderia di Castel Sant'Angelo, mentre il 7 ottobre venne nominato soprintendente dei bottini dell'Acqua Felice.[10] Alla morte del padre Pietro, nell'agosto 1629, Bernini, se da una parte perse un'importante figura di riferimento, dall'altra ne ereditò la posizione di Architetto dell'Acqua Vergine. Per questo motivo, egli partecipò alla costruzione di varie fontane a Roma, a tal punto da autoproclamarsi «amico delle acque»: fra le varie fontane berniniane, si segnalano il Tritone (1642-43) in P.zza Barberini e le Api (1644), mentre i suoi progetti per la fontana di Trevi non vennero mai eseguiti.</p>

<figure>
<img src="img/tritone.png" alt="Fontana del Tritone"/>
<figcaption>Fontana Del Tritone in P.zza Barberini</figcaption>
</figure>


<p>Urbano VIII riconobbe in Bernini l'artista ideale per realizzare i suoi progetti urbanistici e architettonici, e per dare forma ed espressione alla volontà della Chiesa di rappresentarsi come forza trionfante, attraverso delle opere spettacolari, con uno spiccato carattere comunicativo, persuasivo e celebrativo. Imitando i papi rinascimentali, con Bernini Urbano VIII ambiva a consegnare alla storia un nuovo Michelangelo: era dai tempi di papa Giulio II, infatti, che il mondo artistico romano non assisteva a un mecenatismo tanto grande e illuminato. Riportiamo di seguito la testimonianza di Filippo Baldinucci:</p>

<blockquote>
«E come quegli che fin dal tempo che dalla santità di Paolo V eragli questo nobile ingegno stato dato in custodia, aveva incominciato a prevederne cose grandi; egli aveva concepita in se stesso una virtuosa ambizione, che Roma nel suo pontificato e per sua industria giungesse a produrre un altro Michelangelo» 
</blockquote>


<h2>L'eclissi con Innocenzo X</h2>

<p>Con la morte dell'amico Urbano nel 1644, e l'avvento al trono di San Pietro di Innocenzo X Pamphilj, il prestigio di Bernini subì una profonda eclissi. I Barberini, caduti in disgrazia, emigrarono in Francia per l'ostilità della nuova corte e furono in molti ad approfittarsi del nuovo corso e a cercare di nuocere alla reputazione di Bernini con la maldicenza e con critiche maligne. Le committenze papali ormai non erano più rivolte esclusivamente al Bernini, bensì vennero affidate anche ad Alessandro Algardi, Carlo Rainaldi e al rivale Borromini, al quale venne affidato il rinnovamento della basilica di San Giovanni in Laterano, e la direzione della fabbrica di Sant'Agnese.</p>

<p>Al Bernini, invece, toccarono nel 1645 diversi interventi commissionati dalla Congregazione della Reverenda Fabbrica, sempre relativi al cantiere di San Pietro: cinque anni dopo, infatti, vi sarebbero stati i festeggiamenti del Giubileo, e quindi Innocenzo X ambiva a rendere la basilica ancora più bella. Bernini decorò sia la navata centrale che le cappelle adiacenti, la pavimentazione, i rivestimenti delle pareti e le volte: questi interventi naturalmente non furono esenti da critiche, rivolte all'eccessivo sfarzo e ai costi giudicati troppo elevati (dal luglio 1646 al gennaio 1649 a San Pietro arrivarono enormi quantità di marmi). Il caso più eclatante, tuttavia, fu quello delle torri campanarie di San Pietro, che Bernini già edificò nel 1637. Nel 1647, infatti, alla base del campanile sud vennero rilevate alcune crepe; i detrattori colsero l'occasione per sostenere che la struttura era stata concepita troppo pesante, e pertanto venne istituita una commissione d'inchiesta al riguardo. Quest'ultima stabilì che le lesioni erano imputabili a un assestamento della muratura, e non a un'imperizia del Bernini; ciò malgrado, Innocenzo X ritenne ugualmente Bernini responsabile del danno, e ordinò il 26 febbraio 1646 l'abbattimento dei campanili, per di più a spese dell'architetto. L'avvenimento suscitò scandalo, e il Bernini - ricoperto da ingiurie e accuse infamanti da ogni parte - vide per la prima (e unica) volta la propria carriera mettersi in pericolo: si aprì in questo modo una ferita d'orgoglio che non verrà mai più risanata.</p>

<p>Sopraffatto da una grande prostrazione, per giustificarsi delle deficienze statiche dei campanili di San Pietro nel 1646 Bernini iniziò senza committenza un gruppo marmoreo raffigurante la Verità scoperta dal Tempo, lasciato incompleto per la mancanza della figura del Tempo: il significato era inequivocabile e intendeva alludere all'ingiustizia delle persecuzioni contro di lui, che sarebbero svanite solo con il corso del tempo, che avrebbe consentito pertanto il trionfo della verità. Non essendo più oberato dalle committenze papali, inoltre, Bernini ebbe l'opportunità di realizzare una delle opere più importanti della sua maturità: la Cappella Cornaro della chiesa carmelitana di Santa Maria della Vittoria. In questo sfarzoso impianto scenico i membri della famiglia Cornaro, ritratti in mezzo busto e bassorilievi e collocati nelle loggette laterali, assistono all'evento mistico della Transverberazione di santa Teresa d'Avila (donde il nome dell'opera), raffigurante la santa nel pieno del rapimento dell'estasi divina.</p>

<p>Nel 1651, un anno dopo la chiusura dell'anno giubilare, Bernini fu incaricato dal pontefice della realizzazione della <b>fontana dei Quattro Fiumi</b> a piazza Navona, in quella che era ormai divenuta l'«insula Pamphilia». I dissidi con Innocenzo X, che mal vedeva gli amici dei Barberini, vennero composti secondo la tradizione grazie a un astuto stratagemma del Bernini, che preparò un modello d'argento della fontana e lo fece introdurre di nascosto nel palazzo pontificio; Innocenzo X ne sarebbe rimasto talmente affascinato da decidere di affidare l'incarico a Bernini, e non al Borromini (iniziale destinatario della commissione). Con la Fontana dei Quattro Fiumi, Bernini poté risollevare le sorti della propria carriera artistica, riuscendo a superare quella battuta d'arresto che aveva subito durante i primi anni del pontificato di Innocenzo X: la soluzione dello scoglio che riversa l'acqua nella vasca e che al contempo sostiene l'antico obelisco, rinvenuto nei pressi del Circo di Massenzio, e il concetto dei «quattro fiumi» (il Nilo, il Gange, il Danubio e il Rio della Plata) in rappresentanza dei quattro continenti allora conosciuti, eccitarono infatti l'entusiasmo generale.[17] Sempre in piazza Navona, inoltre, il Bernini risistemò con la figura del Moro una vasca già esistente, realizzata nel 1575-76 da Giacomo Della Porta sotto il pontificato di Gregorio XIII. </p>

<h2>Alessandro VII -Il papa urbanista</h2>

<p>Il clima culturale romano conobbe una nuova svolta con la morte di Innocenzo X e l'ascesa al soglio pontificio di Fabio Chigi, divenuto papa con il nome di Alessandro VII. Con il nuovo pontefice, intenditore «di pitture, di sculture, di medaglie antiche, di archivii particolarmente» (come disse egli stesso) e amico di intellettuali del calibro di Kircher e Luca Olstenio, Bernini ritornò ad essere l'artista preferito dalla corte papale; il maggiore artefice dei progetti chigiani, infatti, fu proprio il Bernini, che certamente soddisfece l'ambizione di Alessandro VII di riqualificare il tessuto viario romano.</p>

<p>L'epicentro della maggior parte delle committenze chigiane, in ogni caso, ritornò rapidamente ad essere San Pietro. Per la basilica vaticana Bernini progettò la cattedra di San Pietro, così da custodire - per l'appunto - la cattedra vescovile appartenuta a san Pietro, cimelio venerato da moltitudini di fedeli e pellegrini. Al di fuori dell'edificio, invece, Bernini eresse un imponente e solenne <b>colonnato ellittico</b>, a simboleggiare l'abbraccio della Chiesa che raccoglie il mondo intero; si venne così a creare piazza San Pietro, che oltre a risolvere efficacemente lo snodo tra la chiesa e la città istituì un luogo fisico deputato alla devozione della comunità cristiana. I lavori a San Pietro terminarono con la costruzione della Scala Regia, l'ingresso ufficiale ai palazzi apostolici, con la statua equestre di Costantino, a perenne memoria della prima sanzione politica del Cristianesimo.</p>

<section aria-label="End">
<a href="comparative_sup.html">&#171; The comparative of superiority</a></p>
<a href="index.html">Index</a>
<a href="superlative.html">The Superlative &#187;</a>
</section>

</body>
</html>
