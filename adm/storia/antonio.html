<!DOCTYPE html>
<html lang="it">
<head>
 <meta charset="utf-8">
 <meta name="viewport" content="width=device-width, initial-scale=1.0">
 <meta name="description" content="Marco Antonio"/>
 <title>Marco Antonio</title>
 <link rel="stylesheet" type="text/css" href="../style.css" media="screen">
</head>

<body>

<nav>
 <ul>
 <li><a class="navbar" href="../index.html">Home</a></li>
 <li><a class="navbar" href="index.html">Index</a></li>
 </ul>
</nav>

<div class="content">

<h1>Marco Antonio</h1>

<p>Marco Antonio apparteneva a un’antica famiglia patrizia. Il nonno era stato un famosissimo oratore, amico di Silla e per questo assassinato dai seguaci di Mario. Antonio si legò invece a Cesare fin dai tempi del suo servizio militare in Gallia, ma la sua eccezionale carriera cominciò nel 49 a.C., quando, eletto tribuno della plebe, si oppose al senato e passò dalla parte di Cesare prima che varcasse il Rubicone. Comandò l’ala sinistra nella battaglia di Farsalo, poi governò l’Italia in assenza di Cesare. Nel 44 a.C. era console, quando offrì a Cesare la corona regia, appena un mese prima che il dittatore fosse assassinato. Non aveva ancora quarant’anni quando la sorte gli offrì l’occasione più grande della sua vita: raccogliere l’eredità di Cesare. Lo storico Plutarco (I secolo d.C.) ricostruisce i drammatici momenti successivi alla morte di Cesare.</p>

<p>Marco Antonio era decisamente un bell’uomo; prestante, affascinante e membro di una delle famiglie più importanti di Roma. Ancora oggi, per fare un complimento a un uomo, si usa dire che è un “marcantonio”. Nato nell’82 a.C. Antonio fu il braccio destro di Cesare, eppure non fu il dittatore la figura che maggiormente influenzò le sue scelte bensì l’oratore Marco Tullio Cicerone. Antonio rimase orfano di padre quando era ancora molto piccolo per cui si affezionò molto al suo patrigno, Publio Cornelio Lentulo Sura. Quest’ultimo però ebbe la malaugurata idea di prendere parte alla congiura di Catilina e di farsi catturare dagli uomini di Cicerone, che a quel tempo era console, nonché obbiettivo principale dei congiurati. Parliamo proprio dell’anno in cui nacque Ottaviano Augusto, anno che però rimase ben impresso nella mente di Antonio per un motivo più triste. Sura, infatti, ritenuto colpevole di tradimento, insieme ad altri uomini fu condannato a morte e ucciso. Antonio fu costretto ad assistere alla morte della figura maschile più importante di tutta la sua infanzia, un uomo che aveva considerato come un padre; niente di più semplice che iniziasse a provare odio per colui che aveva provocato quella dipartita così dolorosa: Cicerone. Antonio decise che prima o poi si sarebbe vendicato di quell’uomo ma dovette attendere il momento propizio per agire. Nel frattempo, la sua vita andò avanti e, tra un matrimonio e l’altro − in tutta la sua vita ne celebrò cinque − diede inizio alla sua carriera politica. In un primo momento si avvicinò al tribuno della plebe Publio Clodio Pulcro ma poi, per sua fortuna, decise di cambiare rotta e passò dalla parte di Cesare. Antonio conobbe il futuro dittatore in Gallia nel 54 a.C. e si fece notare per le sue capacità militari. All’epoca, come sappiamo, Ottaviano era ancora un bambino e quindi non poteva competere con un personaggio del calibro di Antonio per cui non possiamo metterli a confronto.</p>

<p>Il fatto che Cesare avesse scelto di perorare la causa di Antonio non deve però ingannarci. Il futuro dittatore era ben consapevole dei limiti del suo sottoposto, ecco perché non lo prese mai in considerazione come suo erede. Antonio era un uomo impulsivo, un ottimo militare ma decisamente scarso come politico. Non ponderava bene le proprie azioni ma soprattutto le conseguenze che esse avrebbero potuto comportare, per cui sì, andava bene come soldato ma non come erede politico. Antonio fu al fianco di Cesare all’epoca del passaggio del Rubicone e lo seguì anche in altre campagne. Nel 48 a.C. però, quando il dittatore lasciò l’Italia per inseguire i suoi nemici, lui rimase in Italia in veste di magister equitum. Il magister equitum era il braccio destro del dittatore e in assenza di questi lo sostituiva. Un ruolo importante che forse Cesare gli affidò per dargli una possibilità ma con risultati pessimi. Antonio infatti, approfittando della sua posizione e del potere che deteneva, finì per comportarsi come un tiranno, facendosi odiare dall’intera popolazione dell’Urbe. Cesare rimase molto deluso e fu forse proprio allora che ebbe la conferma del fatto che il suo braccio destro era un uomo inaffidabile e quindi inadatto a sostituirlo alla sua morte. Come già ricordato, Antonio fu sospettato di essere a conoscenza della congiura che portò all’uccisione di Cesare, il che non sarebbe inconcepibile. Non sappiamo effettivamente se svolse un ruolo in quella terribile cospirazione e se sì quale; sappiamo però come si comportò subito dopo la morte del dittatore. Antonio si diede per un po’ alla macchia dato che il popolo, almeno inizialmente, sembrava schierato dalla parte dei cesaricidi; ma poi riprese rapidamente il controllo della situazione, da buon soldato. Per tentare di farla franca propose ai congiurati di aiutarli a ottenere un’amnistia e così prese tempo. Il 20 marzo del 44 a.C., dopo aver convinto Bruto e i suoi di essere dalla loro parte, lesse in pubblico il testamento di Cesare e fu proprio allora che calò le sue carte. L’ex magister equitum avrebbe potuto far scomparire quel documento ma scelse di leggerlo ai romani con uno scopo ben preciso: mettere fuori gioco i cesaricidi che minacciavano di prendere il potere. Il testamento, infatti, oltre a enumerare gli eredi del dittatore, tra cui anche alcuni dei congiurati, riportava anche un lascito che il dittatore aveva fatto in favore di tutti i suoi concittadini: ben trecento sesterzi ciascuno. Se alla lettura del testamento aggiungiamo la descrizione dell’assassinio del dittatore, che Antonio si premurò di arricchire con una buona dose di pathos, possiamo immaginare come andarono a finire le cose. I trecento sesterzi e il mantello insanguinato di Cesare mostrato da Antonio ai romani trasformarono Cesare da tiranno in martire e i cesaricidi da eroi in parricidi ingrati. Bruto e gli altri dovettero darsi alla fuga, inseguiti da un buon numero di cittadini che volevano linciarli. Sembrava che Antonio avesse vinto su tutti i fronti ma si trattava solo di un’illusione. Come già anticipato, Antonio non era in grado di comprendere appieno le conseguenze delle sue azioni, soprattutto quelle a lungo termine. Il giorno in cui lesse il testamento di Cesare in pubblico si concentrò solo su alcune delle clausole, dando poco peso, troppo poco peso al nome del principale erede di Cesare. Caio Ottavio, per Antonio, non era altro che un insulso ragazzino di diciassette anni. Cosa avrebbe potuto fare quell’adolescente malaticcio contro un guerriero del suo calibro? Molto probabilmente Antonio era convinto che Ottaviano non si sarebbe neppure presentato per reclamare quell’eredità così importante, che oltre a tanti vantaggi portava con sé anche tanti oneri, ma si sbagliava. Ottaviano sapeva bene che essere l’erede di Cesare significava molto di più che essere un semplice membro della gens Giulia eppure si presentò e reclamò quanto gli spettava. Mai Antonio avrebbe immaginato che la sua fisicità un giorno avrebbe dovuto soccombere sotto i colpi dell’astuzia di quel corpicino.
Se Ottaviano era il principale erede di Cesare non era però l’unico. Vi avevo anticipato che Ottaviano non era l’“ultima spiaggia” di Cesare e che questi lo aveva scelto anche per altre qualità. Nel testamento di Cesare, infatti, quali beneficiari della sua fortuna, anche se solo in piccola parte, comparivano alcuni nipoti e amici e tra questi anche alcuni dei congiurati, come ad esempio Marco Giunio Bruto. Cesare aveva avuto una relazione con la madre di Bruto, tanto che molti hanno voluto mettere in discussione la paternità del ragazzo affibbiandola a Cesare, cosa peraltro improbabile dato che il dittatore aveva appena quindici anni quando nacque Bruto. Quest’ultimo portò solo per un breve tempo il nome del suo padre naturale, perché ben presto fu adottato da un suo zio, tale Quinto Servilio Cepione, per cui entrò a far parte della gens Servilia. Sua madre, donna volitiva e focosa, non riuscì a evitare che il suo fratellastro, Marco Porcio Catone, detto poi l’Uticense, influenzasse suo figlio, ma riuscì comunque a fare in modo che Cesare non odiasse il ragazzo. Bruto, infatti, era contrario, come suo zio, a ogni forma di accentramento del potere e a ogni forma di tirannia. Nonostante Catone fosse uno dei più acerrimi nemici di Cesare, quest’ultimo, anche per affetto nei confronti di Servilia, si comportò sempre in maniera molto affettuosa nei confronti di Bruto, tanto da sceglierlo come fidanzato per sua figlia; cosa che peraltro non avrebbe fatto se solo avesse sospettato che Bruto potesse essere suo figlio. Purtroppo il fidanzamento alla fine fu annullato, perché Giulia dovette sposare Pompeo; e chissà che questo evento non abbia condizionato negativamente il giovane Bruto. Il ragazzo si rese conto abbastanza presto di non essere tagliato per la carriera militare e così decise di dedicarsi alla politica. Bruto, influenzato sempre da suo zio Catone, si trovò coinvolto nella guerra civile tra Cesare e Pompeo dalla parte dei pompeiani. All’epoca della battaglia di Farsalo però diede prova di grande codardia e abbandonò i suoi compagni per cercare rifugio presso Cesare. Fu allora che il dittatore commise il più grande errore della sua vita: perdonò sia Bruto che Cassio e li ammise nelle proprie fila.
L’altro famoso cesaricida, quello che fu considerato la mente della congiura contro Cesare, era appunto Caio Cassio Longino.</p>

<h3>Da Plutarco, Vita di Antonio, 14-15</h3>

<p>Il senato ratificò le proposte [di Marco Antonio] e decise di non cambiare nulla di quanto era stato fatto da Cesare. Antonio uscì dal senato circondato da un alone di gloria, perché pareva che avesse evitato la guerra civile e avesse trattato, nel modo più saggio e più utile per lo stato, affari che comportavano difficoltà non comuni e minacciavano scompigli. Ma la popolarità presso la folla ben presto lo distolse da questo impegno, e lo induceva a sperare di divenire il primo, una volta che Bruto fosse stato tolto di mezzo. Durante il funerale di Cesare avvenne dunque che egli, com’era costume, tenesse l’elogio funebre nel foro: vedendo che il popolo era straordinariamente trascinato e commosso dalle sue parole, mescolò alle lodi compianto e insieme orrore per il delitto. Alla fine del discorso, agitando in alto le vesti del defunto, insanguinate e forate dai colpi di spada, e chiamando scellerati e assassini coloro che avevano commesso tale crimine, suscitò nei presenti tale ira che essi, dopo aver bruciato nel foro il corpo di Cesare su un rogo formato da banchi e tavoli accatastati, corsero alle case degli uccisori e le assalirono con tizzoni ardenti strappati dal rogo. Perciò mentre Bruto e i suoi abbandonavano la città, gli amici di Cesare si raccolsero intorno ad Antonio, e la moglie di Cesare, Calpurnia, avendo fiducia in lui, gli affidò la maggior parte delle ricchezze di casa, cioè in tutto quattromila talenti. Egli prese anche le carte di Cesare, nelle quali erano annotati gli appunti di decisioni e progetti: aggiungendo quello che voleva, designò molti magistrati, molti senatori, richiamò alcuni dall’esilio e liberò altri dalla prigione, come se tutte queste decisioni fossero state di Cesare.</p>

<h2>La fine dei cesaricidi (42 a.C.)</h2>

<p>Concluso il loro accordo, la questione più urgente che interessava i triumviri era la lott a contro i cesaricidi. Una legge apposita li dichiarò nemici pubblici e fu ripresa la pratica inaugurata da Silla delle proscrizioni, pubblicando le liste di avversari da mandare a morte. Tra i molti fu ucciso anche Cicerone, pare su richiesta di Antonio ma con l’assenso di Ott aviano; questi a sua volta aff ermò il proprio dovere di vendicare la morte del padre adott ivo (Giulio Cesare), introducendo così una motivazione personale d’ordine morale in una ovvia guerra per il potere: Ott aviano così giustifi cava con un sentimento di devozione filiale, che faceva parte dei valori dell’aristocrazia romana, la sua spregiudicatezza. Nel 42 a.C. a Filippi (in Macedonia) Bruto e Cassio vennero att accati e sconfitti; le province orientali tornarono sott o il controllo dei triumviri. Dei nemici di Cesare rimaneva solo Sesto Pompeo, fi glio di Pompeo Magno, che era riuscito a riprendere il controllo della Spagna. Conquistate la Sicilia, la Sardegna e la Corsica, Sesto Pompeo minacciava con azioni di pirateria il vett ovagliamento di Roma, creando così una situazione potenzialmente pericolosa per i triumviri. La fine dei cesaricidi mise a nudo un problema che era stato solo rinviato: la rivalità tra Ott aviano e Antonio. Ambedue potevano rivendicare l’eredità del ditt atore e solo con grande diffi  coltà erano riusciti a convivere, tra sospett i e repentini mutamenti di alleanze. Di fatt o, gli anni successivi furono una lenta preparazione allo scontro finale. </p>

<h2>La guerra di Perugia e il patto di Brindisi (41-40 a.C.)</h2>

<p>Dopo Filippi Antonio si occupò delle province orientali difficili da governare e sempre in fermento per la questione partica, mentre Ottaviano si dedicò in Italia alla sistemazione dei veterani, per la quale dovette ricorrere all’esproprio di molte terre. Nel 41 a.C. la moglie e il fratello di Antonio, Fulvia e Lucio, che era console, alimentarono una rivolta dei proprietari terrieri vittime degli espropri nella zona di Perugia. Ottaviano si trovò così ostacolato dagli stessi parenti di Antonio nell’attuazione del suo programma e decise di reagire. Nel febbraio del 40 a.C. costrinse Lucio alla resa, poi punì duramente la città. A quel punto Marco Antonio ritornò in Italia e assediò Brindisi: un evidente atto di guerra contro Ottaviano che aveva sconfitto i suoi. Ottaviano, d’altronde, era uscito indenne da una situazione pericolosa. Alla fine Antonio e Ottaviano trovarono un accordo e a Brindisi (settembre 40 a.C.) strinsero un nuovo patto: Antonio avrebbe avuto le province orientali, Ottaviano quelle occidentali e l’Italia; Lepido ebbe le sole province africane. La nuova alleanza fu sancita dal matrimonio fra Antonio, rimasto vedovo, e Ottavia, sorella di Ottaviano. Il vero terzo incomodo era Sesto Pompeo, cui, nel 39 a.C., i triumviri dovettero riconoscere il controllo di Sardegna, Sicilia e Corsica. </p>

<h2>La  fine  del  triumvirato  (32  a.C.)</h2>

<p>Ottaviano cercava il potere assoluto. Nel 32 a.C. scadeva il secondo quinquennio del triumvirato: Lepido era già stato messo fuori gioco e rimaneva ancora Antonio. Per metterlo in cattiva luce Ottaviano 
lesse in senato il testamento di questi, nel quale venivano elencati i generosi lasciti ai figli di Cleopatra, proprio mentre lo stesso Antonio ripudiava Ottavia, moglie romana. Poi, cogliendo i frutti del suo lavoro di anni durante i quali si era proposto come  difensore dell’austerità romana contro le mollezze ellenistiche, Ottaviano chiese e ottenne da quasi tutte le città italiche un giuramento di fedeltà insieme con l’impegno di condurre la guerra non direttamente contro Antonio, ma contro Cleopatra, regina di un regno nemico, corrotto e decadente. La nomina di Ottaviano a console, che seguì il giuramento delle città italiche, conferì un fondamento legale al suo potere dopo la fine del triumvirato. In realtà egli era però il dux (duce), secondo la formula del giuramento: un nome che mascherava la mancanza di vera legittimazione formale e metteva l’accento sul comando militare.</p>

<h2>La battaglia di Azio (31 a.C.)</h2>

<p>In nome della repubblica, di Roma e dell’Italia nel settembre del 31 a.C. Ottaviano affrontò Antonio e Cleopatra ad Azio, di fronte alla costa dell’Epiro, nei Balcani meridionali. La battaglia decisiva di fatto non fu combattuta perché Cleopatra, vistasi perduta, fuggì in Egitto e Antonio la seguì. Ottaviano ottenne la fedeltà dei re orientali, già vassalli di Antonio e Cleopatra; incontrò Erode, re di Giudea, e lo incoraggiò a invadere l’Egitto; quindi, nel 30 a.C., arrivò ad Alessandria. Qui si consumò il dramma: quando si sparse la voce, falsa, della morte della regina, Antonio si uccise, seguito subito dopo dalla stessa Cleopatra che si suicidò. Ottaviano divenne così padrone di un enorme impero, per la prima volta senza rivali. L’Egitto, l’ultimo dei regni ellenistici, il più ricco e antico, divenne una provincia amministrata direttamente da lui, attraverso suoi prefetti. Ottaviano scelse i prefetti tra i cavalieri e non tra i senatori perché l’Egitto dei faraoni aveva una tradizione troppo forte di sovrani divinizzati per essere lasciata nelle mani di senatori ambiziosi, che sarebbero potuti diventare pericolosi rivali. A essi fu proibito di recarsi in Egitto senza il permesso imperiale. I primi prefetti furono condannati a morte per avere accettato, pare, gli onori divini. Le enormi ricchezze dell’Egitto furono utilizzate per acquistare terre per i veterani: la guerra era finita. </p>

<section aria-label="End">
<a href="tiberio.html">&#171; tiberio</a>
<a href="index.html">Index</a>
<a href="claudio.html">Tiberio Claudio Druso &#187;</a>
</section>

</div>

</body>
</html>
