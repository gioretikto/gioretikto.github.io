<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Guglielmo I d'Inghilterra"/>
    <title>Guglielmo I d'Inghilterra</title>
    <link rel="stylesheet" type="text/css" href="../style.css" media="screen">
</head>

<body>

<nav>
  <ul>
    <li><a class="navbar" href="../index.html">Home</a></li>
    <li><a class="navbar" href="index.html">Index</a></li>
  </ul>
</nav>
            
<div class="content">

<h1>Guglielmo I d'Inghilterra</h1>

<p>Guglielmo I, detto anche Guglielmo il Conquistatore (Falaise, 8 novembre 1028 – Rouen, 9 settembre 1087), è stato Duca di Normandia dal 1035 con il nome di Guglielmo II e re d'Inghilterra dal 1066 fino alla morte.</p>

<p>Dopo la caduta dell’impero romano, anche l’Inghilterra fu invasa dai barbari. Prima gli Angli e i Sassoni, poi i Normanni occuparono l’isola, ingaggiando una lunga lotta tra loro. Il conflitto ebbe termine nel 1066, quando il principe normanno <b>Guglielmo il Conquistatore</b>, dalla Normandia (una regione della Francia occidentale) sbarcò in Inghilterra. Dopo aver sconfitto gli anglosassoni a <b>Hastings</b>, Guglielmo si fece incoronare re e pose le basi del potere monarchico in Inghilterra, governando il paese con l’aiuto di funzionari locali detti <b>sceriffi</b>. Riuscì inoltre a legare a sé i vescovi e i feudatari, distribuendo loro le terre strappate ai nobili anglosassoni in cambio dell’impegno a restargli fedeli. Il forte regno costruito da Guglielmo il Conquistatore si indebolì con i suoi successori, finché non venne ereditato da <b>Enrico II Plantageneto</b> (1154-89), un grande signore proprietario di numerosi feudi in Francia. Con Enrico II i domìni regi in territorio francese si ampliarono ulteriormente: ai territori ereditati dal padre (l'Angiò e il Maine) si aggiungesero quelli portati in dote dalla moglie, <b>Eleonora d'Aquitania</b> nota per avere divorziato nel 1152 dal re di Francia Luigi VII, e per avere raccolto intorno a sé a Poitiers una delle più famose «corti d'amore» del suo tempo. Nelle «corti d'amore»convenivano i giovani cavalieri alla ricerca di un buon matrimonio e di un generoso signore cui offrire i propri servigi. In esse si elaborò la cultulra cavalleresco-cortese, in cui trovavano posto accanto a giostre e tornei, le conversazioni amorose e la lettura di poesie e romanzi cavallereschi.</p>

<p>Il nuovo sovrano estese i confini del regno, occupando il Galles e l’Irlanda, e cercò di rafforzare il suo potere, ponendo <b>sotto controllo la Chiesa</b>. Non esitò a far uccidere l’arcivescovo di Canterbury, <i>Tommaso Becket</i>, che si era opposto alla sua politica. Enrico II si scontrò inoltre con il re di Francia, che mirava a impadronirsi dei numerosi feudi che il re d’Inghilterra aveva in territorio francese. Scoppiò così tra i due sovrani un lungo conflitto che si concluse con un disastro per i Plantageneti. Il figlio di Enrico II, Giovanni (1199-1216), sconfitto dal re di Francia a Bouvines nel 1214, perse tutti i suoi feudi francesi e fu perciò soprannominato <b>Giovanni Senza Terra</b>. Dopo la sconfitta, nel 1215 re Giovanni fu costretto da una rivolta dei feudatari a firmare la <i><b>Magna Charta libertatum</b></b> (“Grande Carta delle Libertà”) che <b>limitava molto i poteri del re</b>. Stabiliva, tra l’altro, che il sovrano non poteva imporre nuove tasse senza il consenso dei rappresentanti del clero, della nobiltà e delle più importanti città del regno.</p>

<section aria-label="End">
<a href="gleba.html">&#171; L’anno Mille, una data-chiave</a>
<a href="index.html">Index</a>
<a href="guglielmoI.html.html">Guglielmo I d'Inghilterra &#187;</a>
</section>

</div>

</body>
</html>
