<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Videla, Jorge Rafael">
	<title>Videla, Jorge Rafael</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Videla, Jorge Rafael</h1>

<p>Alla fine degli anni '60 e all'inizio dei '70, i sentimenti antigovernatici erano sempre più forti e le proteste di strada spesso sfociavano in sagnuinose rivolte. Le organizzazioni di guerriglia armata si presentavano come oppositori radicali dell'esercito, delle oligarchie e dell'influenza degli USA in America Latina. La corruzione delle gerarchie al potere, che aggravava l'incompetenza politica di Isabelita de Perón (divenuta presidente il 1° luglio 1974 alla morte del marito, Juan Domingo Peron), gettò l'Argentica nel caso. <br> Generale e uomo politico argentino (Mercedes, Buenos Aires, 1925 - Buenos Aires 2013), ufficiale di carriera, capo di stato maggiore dell'esercito (1973-75) e quindi (1975-78) comandante in capo delle forze armate, il 24 marzo 1976, con un colpo di stato militare, deponendo M. E. Martínez (Isabelita de Perón) e, sospesa la Costituzione, instaura un regime di terrore che colpisce ogni forma di dissenso. <br> L'obiettivo di Videla era la repressione dei movimenti di opposizione e la restaurazione dell'ordine sociale. Durante il periodo che il regime eufemisticamente battezzò il Processo di Riorganizzazione Nazionale (noto come El Proceso), le forze di sicurezza giravano per il paese arrestando, torturando e uccidendo chiunque si trovasse sulla loro lista di sospetti dissidenti di sinistra.</p>

<p>Deposto Videla nel 1981 per mano del generale Viola, la dittatura si sfalda definitivamente nel 1983. I <i>desaparecidos</i> durante il regime di Videla, 1976-1983, detto 'Guerra Sucia' (guerra sporca), saranno dalle 10.000 ai 30.000. La 'guerra sporca' terminò quando l'esercito intraprese una vera operazione militare: la fallita liberazione delle <a href="Falkland.html">Isole Falkland</a>, dal governo coloniale britannico. <br> Le madri degli scomparsi s'incontrano a Plaza de Mayo, nel centro di Buenos Aires, e in breve tempo diventano il principale gruppo di opposizione al regime.</p>

<h2>Gli strascichi della 'guerra sporca'</h2>

<p>Il nuovo presidente, eletto con libere elezioni, Raul Alfonsin, eredita un paese sul lastrico. Nella sua campagna presidenziale Alfonsín aveva dichiarato il proprio impegno a perseguire gli ufficiali militari responsabili della violazione dei diritti umani durante la 'guerra sporca'. Fece in effetti condannare gli alti gradi della giunta militare per rapimento, tortura e omicidio, ma quando il governo tentò di estendere i processi agli ufficiali di grado più basso, questi reagirono organizzando rivolte in diverse parti del paese. Non potendo rischiare uno scontro aperto con l'esercito, l'amministrazione si piegò alle richieste dei militari ed emanò la <i>Ley de la Obediencia Debida</i> (legge dell'obbedienza dovuta); il provvedimento consentiva agli ufficiali di graqdo inferiore di invocare a propria difesa il fatto che stessero eseguendo degli ordini. Simile a questa era la <i>Ley de Punto Final</i> ( legge del punto finale), che stabiliva le date oltre le quali non potessero più essere intrapresi i procedimenti penali nei loro confronti. All'epoco, queste misure risparmiarono il processo a molti personaggi famigerati e nel 2003, finalmente, le due leggi furono abrogate. Le indagini su vari episodi della 'guerra sporca' furono riaperte e in tempi recenti diverse persone sono state condannate per quei crimini. Nonostante gli arresti, molti responsabili di primo piano del Processo rimangono in libertà, sia in Argentina sia all'estero. </p>

<p>I generali condannati per violazione dei diritti umani nei processi degli anni '80 torneranno in libertà grazie all'indulto voluto dal presidente Menem nel 1989, e bisognerà aspettare il 2003, perché la giustizia riprenda il suo corso. <br> Processato insieme agli altri 8 membri delle tre giunte militari al potere dal 1976 al 1982 per i crimini commessi dalle Forze armate in quegli anni, nel dic. 1985, Videla fu condannato all'ergastolo, ma venne amnistiato nel dic. 1990. Nuovamente arrestato nel giugno 1998 nell'ambito dell'inchiesta giudiziaria sulle adozioni illegali di bambini nati da donne detenute durante il periodo della dittatura (1976-83), negli anni successivi V. ricevette altri mandati di cattura internazionali, da parte della Svizzera e della Spagna, in relazione ai casi di <i>desaparecidos</i>. Nel luglio 2001 contro V. fu spiccato un nuovo mandato di arresto per il suo ruolo nell'organizzazione illecita nota come Piano Condor che associava i governi dittatoriali di diversi paesi dell'America Latina nella ricerca e nell'eliminazione fisica degli oppositori. Nel 2007 la Corte penale federale ha dichiarato incostituzionale la grazia concessa nel 1990, convalidando le condanne già emesse, cui si sono aggiunte nel 2010 quella a un altro ergastolo per la morte di numerosi detenuti e, nel luglio 2012, quella alla pena di cinquanta anni per rapimento e sottrazione di identità perpetrati ai danni di figli di <i>desaparecidos</i>. </p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
