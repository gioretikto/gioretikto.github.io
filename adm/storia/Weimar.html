<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content=">Repubblica di Weimar"/>
	<title>Repubblica di Weimar</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Repubblica di Weimar</h1>

<p>Nonostante gli sforzi compiuti per assicurare la pace, il continente europeo era ancora attraversato da profonde inquietudini. La Grande Guerra aveva provocato la morte di circa 9 milioni di persone (di cui oltre 600 000 italiani), lasciandone ferite o invalide altre 21 milioni. Quasi 8 milioni erano i prigionieri e i dispersi. A questo bilancio terribile si aggiungevano gli altissimi costi del conflitto. Le gigantesche spese militari avevano impoverito le popolazioni e costretto molti paesi a ricorrere a dei prestiti ingenti, tutti concessi dagli Stati Uniti. Ora quei soldi andavano restituiti e, dopo i sacrifici imposti dalla guerra, i governi chiedevano altri sforzi per estinguere i debiti, mentre i paesi sconfitti dovevano pagare pesanti riparazioni. Gli Stati Uniti non furono né generosi né lungimiranti, come invece sarebbero stati alla fine della seconda guerra mondiale. L’abbandono e la devastazione delle terre avevano provocato una grave crisi dell’agricoltura . Moltissimi contadini erano morti al fronte e in alcuni villaggi non vi erano quasi più uomini adulti idonei al lavoro dei campi. L’industria non versava in condizioni migliori. Occorreva riconvertire gli impianti usati per la produzione bellica, adattandoli alla fabbricazione di prodotti utili a soddisfare le esigenze della popolazione civile. Per fare questo, però, era necessario molto denaro e pochi imprenditori disponevano dei capitali sufficienti per rilanciare le proprie aziende. Inoltre, fra il 1918 e il 1920, un’epidemia di “<b>febbre spagnola</b>” percorse tutta l’Europa, provocando altri milioni di morti.</p>

<p>Lo Stato più colpito dalla crisi fu la Germania. Dopo l’abdicazione e la fuga di Guglielmo II, venne proclamata la repubblica e la guida del paese fu assunta dai socialdemocratici, sostenitori di una linea politica moderata e riformista. Tra i movimenti di estrema sinistra che si opponevano al governo, però, andava acquistando un peso sempre maggiore la cosiddetta <b>Lega di Spartaco</b> (dal nome dello schiavo che lottò contro Roma), decisa a realizzare anche in Germania una rivoluzione comunista, sul modello di quella sovietica. All’inizio del 1919, un’insurrezione spartachista scoppiata a Berlino fu soffocata dal governo socialdemocratico. Subito dopo venne eletta un’Assemblea, con l’incarico di redigere una nuova costituzione repubblicana, che entrerà in vigore nell’agosto dello stesso anno. I lavori furono svolti nella cittadina di Weimar. Per questo motivo si è soliti parlare di quella stagione della storia tedesca dal 1918 al 1933 come della <b>Repubblica di Weimar</b>. Il nuovo governo dovette subito affrontare la gravissima situazione economica che attanagliava il paese. Per pagare i gravosissimi risarcimenti chiesti dalle potenze vincitrici, venne stampata una quantità enorme di banconote. In breve tempo si generò un’inflazione di proporzioni mai viste: i prezzi andarono alle stelle e il potere d’acquisto della moneta venne quasi annullato. Per ogni prodotto che prima della guerra costava un marco, si arrivò a pagare perfino centinaia di migliaia di marchi. Un chilo di burro, per esempio, poteva costare 5600 miliardi di marchi.</p>

<h2>La sfiducia nella democrazia</h2>

<p>Nonostante i travagliati esordi, la Repubblica nata dalla Costituente di Weimar rappresentò nell’Europa degli anni ’20 un modello di democraziaparlamentare aperta e avanzata. Lo stesso rigoglio di attività intellettuali, che fece della Germania weimariana il centro più vivace della cultura europea del tempo, era strettamente collegato al clima di grande libertà cheallora si respirava. Molti erano tuttavia i fattori che contribuivano aindebolire il sistema repubblicano.Un evidente motivo di debolezza stava nella accentuataframmentazione dei gruppi politici, che rendeva instabili maggioranze egoverni. Per un decennio la Spd rimase il partito più forte, ma dovette misurarsi con le formazioni del centro (cattolici e liberali) e della destra conservatrice. Queste ultime non nascondevano la loro diffidenza nei confronti delle istituzioni repubblicane, indissolubilmente associate allasconfitta, all’umiliazione di Versailles e a quella autentica tragedia nazionale che fu costituita dal problema delle “riparazioni”, i risarcimenti che il paesesconfitto era tenuto a pagare ai vincitori.</p>

<h2>Le riparazioni</h2>

<p>Nella primavera del 1921 le potenze alleate stabilirono l’ammontare dei risarcimenti dovuti dalla Germania nella cifra, spaventosa per quei tempi, di 132 miliardi di marchi, ancorata al valore dell’oro, da pagare in 42 rate annuali. L’annuncio dell’entità delle riparazioni suscitò in tutto il paese un’ondata di proteste. I gruppi dell’estrema destra nazionalista – fra i qualisi stava mettendo in luce il piccolo Partito nazionalsocialista guidato da Adolf Hitler – scatenarono un’offensiva terroristica contro la classe dirigente repubblicana, accusata di tradimento per essersi piegata alle imposizioni dei vincitori. Fra il ’21 e il ’22 caddero vittime di attentati il ministro delle Finanze Matthias Erzberger, leader del Centro cattolico, colpevole di aver firmato nel novembre ’18 l’armistizio in rappresentanza del governo provvisorio, e il ministro degli Esteri, il democratico Walther Rathenau, ebreo, grande imprenditore, già alla guida della mobilitazione industriale durante la guerra, che si stava adoperando per raggiungere un accordo con le potenze vincitrici. I governi di coalizione che si succedettero fra il ’21 e il ’23 si impegnarono comunque a pagare le prime rate delle riparazioni ma, pernon rendersi ulteriormente impopolari, evitarono interventi troppodrastici sulle tasse e sulla spesa pubblica: furono quindi costretti ad aumentare la stampa di carta moneta. Il risultato fu che il valore del marco precipitò, accelerando il processo inflazionistico già in atto.</p>

<h2 id="Ruhr">La crisi della Ruhr e la grande inflazione</h2>

<p>Nel gennaio 1923 la Francia e il Belgio, traendo pretesto dalla mancataconsegna di alcuni materiali da parte del governo di Berlino, inviaronotruppe nelbacino della Ruhr, centro della produzione carbonifera edell’industria siderurgica tedesca. Impossibilitato a reagire militarmente, ilgoverno incoraggiò la resistenza passivadella popolazione: imprenditori eoperai della Ruhr abbandonarono le fabbriche, rifiutando ogni collaborazione con gli occupanti. Per le già dissestate finanze tedesche l’occupazione della Ruhrrappresentò il definitivo tracollo, poiché privava il paese di una parte dellesue risorse produttive e costringeva il governo a ingenti spese per finanziare la resistenza passiva. Il marco, abbandonato al suo destino, precipitò a livelli impensabili e il suo potere d’acquisto fu praticamente annullato: un chilodi pane giunse a costare 400 miliardi, un chilo di burro 5000. Le conseguenze di questa polverizzazione della moneta furono sconvolgenti. Lo Stato stampava banconote in quantità sempre maggiore e con valore nominale sempre più alto: un milione, un miliardo, cento miliardi e cosìvia. Ma chi riceveva in pagamento denaro svalutato si affrettava aliberarsene in cambio di qualsiasi cosa, aumentando così la velocità di circolazione della moneta e alimentando ulteriormente l’inflazione [cfr.2.1]. Chi possedeva risparmi in denaro o in titoli di Stato perse tutto. Chiviveva del proprio stipendio dovette affrontare grossi sacrifici: le retribuzioni venivano infatti continuamente adeguate – si giunse a pagarlegiornalmente – ma mai abbastanza da poter tener dietro al ritmodell’inflazione. Furono invece avvantaggiati i possessori di beni reali (agricoltori, industriali, commercianti) e tutti coloro che avevano contratto debiti.</p>

<h2>La “grande coalizione” e il complotto di Monaco</h2>

<p>Nel momento più drammatico della crisi la classe dirigente trovò peròla forza di reagire. Nell’agosto 1923 si formò un governo di “grande coalizione” presieduto da Gustav Stresemann, leader del Partito tedesco-popolare (considerato il portavoce della grande industria). In settembre, frale proteste dell’estrema destra, il governo ordinò la fine della resistenza passiva nella Ruhr e riallacciò i contatti con la Francia. Subito dopo decretò lo stato di emergenza e se ne servì per reprimere i focolai insurrezionali diffusi nel paese e per fronteggiare la ribellione della destra nazionalista che aveva il suo centro in Baviera. A Monaco, nella notte fra l’<b>8 e il 9 novembre 1923</b>, alcune migliaia di aderenti al Partito nazional socialista guidati da Adolf Hitler cercarono di organizzare un’insurrezione contro il governo centrale. Ma il complotto fallì e fu rapidamente represso. Hitler fu condannato a cinque anni di carcere (poi in buona parte condonati) e la sua carriera politica parve precocemente conclusa.</p>

<h2>Il ritorno alla normalità</h2>

<p>Ristabilita l’autorità dello Stato, il governo cercò di porre rimedio al caos economico. Nell’ottobre ’23 era stata emessa una nuova moneta, il cosiddetto <i>Rentenmark</i> (“marco di rendita”), il cui valore era garantito dalpatrimonio agricolo e industriale della Germania: lo Stato tedesco sicomportava cioè come un privato che impegni tutti i suoi averi pergarantirsi un credito. Nel contempo veniva avviata una politica rigorosamente deflazionistica (basata cioè sulla limitazione del credito edella spesa pubblica e sull’aumento delle imposte) che costò ai tedeschi ulteriori sacrifici, ma consentì un graduale ritorno alla normalità monetaria.</p>

<h2 id="Dawes">Il piano Dawes</h2>

<p>Una vera stabilizzazione sarebbe stata tuttavia impossibile senza unaccordo con i vincitori sulle riparazioni. L’accordo fu trovato, all’inizio del '24, sulla base di un piano elaborato da un finanziere e uomo politico statunitense, Charles G. Dawes. Il piano Dawes si basava sull’idea che la Germania avrebbe potuto far fronte ai suoi impegni solo se fosse stata messa in grado di rilanciare la sua economia: prevedeva quindi che l’entità delle rate da pagare fosse graduata nel tempo e che la finanzainternazionale, in particolare quella statunitense, sovvenzionasse lo Stato tedesco con una serie di prestiti a lunga scadenza. La Germania rientrava così in possesso della Ruhr, vedeva temporaneamente alleviato l’onere deis uoi debiti e soprattutto otteneva un massiccio aiuto per la sua ripresa economica, che fu in effetti pronta e consistente: in poco tempo l’industriatedesca tornò ai primi posti nel mondo per volume di produzione.</p>

<h2>La stabilizzazione politica</h2>

<p>Più lenta e difficile fu la stabilizzazione politica. La grande coalizioneguidata da Stresemann si ruppe già alla fine del ’23. Nelle elezionipresidenziali del marzo 1925, il cattolico Wilhelm Marx, sostenuto da tuttii partiti democratici ma non dai comunisti, fu battuto di stretta misura dal vecchio maresciallo Hindenburg, già capo dell’esercito e simbolo viventedel passato imperiale. Negli anni successivi, tuttavia, grazie anche alla ripresa produttiva, la situazione politica si andò normalizzando. I partiti dicentro e di centro-destra mantennero il potere fino al 1928, quando i socialdemocratici riassunsero la guida del governo. Stresemann conservò ininterrottamente fino alla sua morte, nel 1929, la carica di ministro degli Esteri, assicurando così la continuità di quella linea di collaborazione con le potenze vincitrici che costituì il cardine principale dell’equilibrio europeonella seconda metà degli anni ’20.</p>

<section aria-label="End">
<a href="comparative_sup.html">&#171; The comparative of superiority</a></p>
<a href="index.html">Index</a>
<a href="teodorico.html">Odoacre e Teodorico &#187;</a>
</section>

</article>

</body>
</html>
