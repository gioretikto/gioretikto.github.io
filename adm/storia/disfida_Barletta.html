<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Disfida di Barletta"/>
    <title>Disfida di Barletta</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>Disfida di Barletta</h1>

<p>Nel 1494-5 Carlo VIII di Francia intraprende una spezione militare per impadronirsi del Regno di Napoli e vince la debole opposizione armata di Alfonso e del figlio Ferdinando, in favore del quale il padre abdica. </p>

<p>Con la <a href="reconquista.html">Reconquista</a>, liberata la Spagna con l'espugnazione dell'ultima roccaforte moresca di Granada nel 1492, Ferdinando il Cattolico poteva poi rivolgere le proprie attenzioni al Mezzogiorno d'Italia, inviando aiuti a Ferrante II d'Aragona nella riconquista del Regno, strappatto al giovane sovrano napoletano da Carlo VIII re di Francia. Aveva così inizio la grande competizone, esplosa qualche anno dopo, tra Spagna e Francia per la supremazia sull'Italia.</p>

<p><b>Ferdinando I</b> (detto Ferrante) (Valencia 1431 - Napoli 25.1.1494) Figlio naturale di Alfonso V di Aragona, gli succedette sul troni di Napoli nel 1458, con l'opposizione della nobiltà filoangioina, appoggiata da Genova, che sollecitò l'intervento di Giovanni d'Angiò. Riconosciuto come legittimo sobtano da papa Pio II, con l'aiuto di Francesco Sforza riuscì a imporsi sul partito angioino. favorì le nascenti forze borghesi incrementando le attività economiche e il commercio e abolendo molte delle vecchie imposizioni feudali e cercò, attraverso una politica di alleanze, in particolare con Milano, Firenze e la S.sede, di mantenere l'equilibrio stabilito in Italia con la pace di Lodi. L'opposizione nobiliare si riaccese nel 1485, fomentata dal nuovo papa Innocenzo VIII, provocando la congiura dei baroni. L'efferata repressione della congiura fece sì che il papa dichiarasse F. I decaduto dal trono (1489) e sollecitasse l'intervento di Carlo VIII. F. morì mentre cercava di scongiurare diplomaticamente la discesa in Italia di Carlo VIII, gli successe il figlio Alfonso, Duca di Calabria. La sua corte accolse artisti e umanisti.&emsp;□</p>

<p><b>Alfonso II d'Aragona</b> (Napoli 1448 - Messina 11495). Figlio di Ferdinando I, nominato principe di Capua dall'avo Alfonso I, ebbe il titolo di duca di Calabria quando il padre divenne re (1458); acquistò, dalla giovinezza, fama di buon condottiero, combattendo contro Firenze nella guerra seguita alla congiura dei Pazzi (1478-79), contro i Turchi sbarcati a <a href="battaglia_otranto.html">Otranto (1481)</a>, e nella cosiddetta "guerra di Ferrara" (1482-84), nel corso della quale fu nominato capitano generale della Lega contro i Veneziani. Con la sua rudezza intransigente s'inimicò il papa Innocenzo VIII, e fu non piccola causa della famosa congiura dei baroni; seppe però costringere il papa alla pace (1486), mentre si guadagnò l'ostilità dei baroni, di cui represse spietatamente la congiura. Sposo (1465) di Ippolita Marzia, figlia di Francesco Sforza duca di Milano, diede la figlia Isabella in moglie, anziché a Ludovico il Moro (secondo i propositi di Ferdinando I) a Gian Galeazzo Sforza; ciò portò a un'intromissione degli Aragonesi nelle vicende interne dello stato milanese, e alla richiesta di aiuto di Ludovico a Carlo VIII di Francia. <br> Sebbene inviso a molti baroni, era visto di buon occhio da gran parte della popolazione della città di Napoli, che lo sentiva come uno di loro, e dal papa Alessandro VI;  Appresa la notizia della morte di Ferrante, Carlo VIII mandò subito due messi a Roma per dissuadere il papa dal concedere l'investitura ad Alfonso e informarlo della decisione di intraprendere la spedizione verso Napoli, la cui conquista sarebbe stata propedeutica alla programmata crociata contro i Turchi, minacciando in caso contrario il ricorso al Concilio. Alessandro VI non si lasciò intimidire e, convocato, il Concistoro, il 22 marzo dichiarò di attenersi a quanto già disposto dal suo predecessore Innocenzo VIII e di riconoscere perciò la successione di Alfonso al trono di Napoli. Il pontefice inviò un cardinale ad incoronare, Alfonso l'8 maggio del 1494, nuovo sovrano aragonese. Conoscendo le pretese avanzate da Carlo VIII, Alfonso cercò di rinsaldare la rete di alleanze con gli altri stati della penisola, in funzione antifrancese; ma solo il papa, consapevole del pericolo che poteva rappresentare una calata dei francesi in Italia, si mostrò sensibile ad una possibile intesa. Paventando l'urto francese, consapevole della propria impopolarità tra i sudditi, A. abdicò (23 genn. 1495) a favore del figlio Ferdinando, detto Ferrandino. Ritiratosi in Sicilia, morì, mentre, secondo la tradizione, si accingeva ad entrare nell'Ordine olivetano. </p>

<p><b>Ferdinando II</b>, (detto Ferrandino) (Napoli 26.6.1467 . ivi 5.10.1496) Primogenito di Alfonso II, salì al trono all'abdicazione del padre di fronte alla discesa di Carlo VIII (1495) e si impegnò nella difesa del regno. Rifugiatosi a Messina, sotto l'incalzare dei francesi e dei baroni, riuscì dopo la vittoria di Atella (20.7.1496) a rientrare a Napoli, grazie anche all'appoggio di Venezia e del regno d'Aragona, assicuratogli dal suo matrimonio con Giovanna, nipote di F. II il Cattolico. Abile condottiero, si distinse anche per cultura e mecenatismo.&emsp;□</p>

<p>1495-6 Ferdinando II lancia un'offensiva contro i francesi, conquista Napoli, stipula un'alleanza con Venezia (che per il sostegno fianziario dell'impresa volle titolo di garanzia, Trani, Brindini e Otranto) e riprende il Regno, ma muore di malaria e gli succede lo zio Federico, figlio di Ferdinando I.</p>

<p>1496-7 Federico I annette Taranto che si era liberata dai francesi e affidata a Venezia; prosegue la lotta per il recuper delle aree del regno in mano alla feudalità ribelle (feudi di Sora, Conza, Salerno). Venezia rimase neutrale nella guerra anche perché occupata a lottare contro i Turchi</p>

<p>Il <b>trattato segreto di Granada del 1500</b> tra Luigi XII di Francia e Ferdinando il Cattolico di Spagna provocò la spartizione del regno aragonese di Napoli del re Federico I: assegnò a Ferdinando il Cattolico la Puglia e la Calabria; Luigi XII quello di Napoli e della parte settentrionale del Regno, fino al Tronto e al Garigliano.</p>

<p>Poi però l'accordo, nel 1504 sfociò in guerra aperta tra Spagna e Francia proprio sulla disputa per il Tavoliere delle Puglie, alla fine della quale, gli Spagnoli ebbero la meglio e Ferdinando il Cattolico divenne il nuovo sovrano del Regno di Napoli, sottraendo al cugino Federico I, incorporandolo alla coorona spagnola e nominando un viceré, il tutto con l'investitura del papa Giulio II.</p>

<p>E fu nel pieno di questa guerra che ebbe luogo, il 13 febbraio del 1503, la famosa <b>Disfida di Barletta</b> tra 13 cavalieri italiano filo-spagnoli capitanati da Ettore Fieramosca e 13 cavalieri francesi capitanati da Charles de Torgues: La riscossa degli italo-spagnoli portò alla sconfitta dei Francesi ed al dominio spagnolo del regno di Napoli. </p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
