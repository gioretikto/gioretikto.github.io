<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Rivoluzione Americana"/>
    <title>Rivoluzione Americana</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.html">Home</a></li>
        <li><a class="navbar" href="index.html">Storia</a></li>
    </ul><br>
</nav>

<div class="content">

<h1>Rivoluzione Americana</h1>

<h2>La formazione delle colonie inglesi in America: La colonizzazione europea dell’America settentrionale</h2>

<p>La colonizzazione europea dell’America settentrionale ebbe inizio nei primi decenni del XVII secolo. Nel 1609 i navigatori e mercanti della Compagnia olandese delle Indie occidentali fornirono le prime descrizioni cartografiche della costa degli odierni Stati Uniti nordorientali (il cosiddetto New England). Nel 1614 gli olandesi fondarono una colonia che includeva la baia del fiume Hudson (dal nome del comandante della spedizione, l’inglese Henry Hudson) e gli odierni Stati del New Jersey e del Delaware. A questi territori diedero il nome di Nuova Olanda; nel 1624 edificarono la città di <b>Nuova Amsterdam</b>, la futura New York.<br> Nel 1606 il re d’Inghilterra Giacomo I fondò due compagnie commerciali inglesi (la <i>Plymouth company</i> e la <i>London company</i>) cui affidò l’incarico di stabilire insediamenti  nel continente nordamericano. All’epoca gli inglesi possedevano numerosi scali commerciali nei Caraibi e in Florida. Insediamenti inglesi sorsero così lungo tutta la costa nord-orientale degli attuali Stati Uniti. Una serie di guerre navali tra Olanda e Inghilterra, nel corso del XVII secolo, segnò il progressivo declino della potenza olandese. Nel 1674 la Nuova Olanda e la città di Nuova Amsterdam passarono agli inglesi: la prima entrò a far parte del New England, la seconda fu chiamata New York. Tra il 1607 e il 1732 sulla costa atlantica del Nord America, l’Inghilterra fondò <b>tredici colonie</b>.</p>

<h2>I coloni cercano terra da lavorare e su cui vivere in libertà</h2>

<p>Mentre i mercanti olandesi e inglesi si recavano in America in cerca di materie prime da acquistare a basso prezzo e rivendere nel proprio Paese, le famiglie di coloni invece aspiravano a ottenere terre da lavorare e su cui costruire una casa. I coloni erano spesso di origini umilissime (braccianti, ex galeotti, nobili caduti in miseria) oppure appartenevano a minoranze religiose malviste e perseguitate in patria. <br><b>Gli statunitensi bianchi</b>, anglosassoni e protestanti, <b>del XIX e del XX secolo riconosceranno i loro diretti antenati proprio nei Padri Pellegrini</b> (<i>Pilgrim Fathers</i>), un gruppo di coloni inglesi che nel 1620 attraversarono l’Atlantico a bordo della nave <i>Mayflower</i> e sbarcarono nel Massachusetts, a nord delle colonie olandesi. Protestanti di fede puritana, lasciarono l’Inghilterra anglicana alla ricerca di una terra in cui vivere praticando gli insegnamenti della loro religione. <br>Nella tradizione americana, gli ideali di libertà, buona fede e determinazione che animarono i pellegrini della <i>Mayflower</i> sono considerati una parte essenziale del credo ideologico e morale degli Stati Uniti.</p>

<h2>Gli “altri” americani: europei, africani e “indiani”</h2>

<p>Ma non ci furono solo i coloni anglosassoni e olandesi a varcare l’Atlantico. Al principio del Settecento iniziarono a trasferirsi in America anche <b>scozzesi, irlandesi</b> di religione cattolica e <b>tedeschi</b>.<br> Inoltre, già a partire dalla seconda metà del XVI secolo, i mercanti portoghesi avevano avviato un redditizio commercio di schiavi, catturati nelle regioni equatoriali dell’Africa occidentale. Gli africani erano caricati con la forza, come bestia me, sulle grandi navi da trasporto e rivenduti con grande profitto in particolare ai proprietari delle grandi piantagioni di caffè nell’America meridionale e di cotone in quella settentrionale. Questo commercio disumano si intensificò moltissimo nel XVIII secolo e fu praticato anche da francesi, inglesi, olandesi e spagnoli: milioni di <b>africani</b> furono strappati alle loro terre e costretti in catene. <br>Infine, da sempre presenti sul suolo nordamericano, vi erano gli <b>indiani d’America</b> o <b>pellerossa</b>, una popolazione eterogenea composta da diverse etnie e “nazioni”. Si trattava di popoli seminomadi che vivevano di caccia e di agricoltura rudimentale. Nei primi secoli della colonizzazione europea gli indigeni si spostarono sempre più verso ovest lasciando il controllo della costa orientale ai coloni europei.</p>

<h2>Un mondo di uguali</h2>

<p>Se ci rifletti, è facile comprendere quanto il mondo coloniale fosse strutturato, sul piano sociale e politico, in modo totalmente differente rispetto all’Europa. Tutta la popolazione era di umili origini: non era presente una classe aristocratica, mancava una “casta” di alti funzionari di Stato, non vi erano privilegi ereditari o acquisiti per diritto di nascita. Gli uomini erano uguali e soprattutto ognuno aveva le medesime possibilità di riuscita e correva lo stesso rischio di fallimento. L’uguaglianza tra tutti gli uomini era un dato di fatto, una realtà concreta, prima ancora che un principio astratto o un ideale da raggiungere.</p>

<h2>Le colonie appartenevano alla Gran Bretagna</h2>

<p>Dal punto di vista politico le colonie appartenevano alla corona di Gran Bretagna. Il re nominava un governatore britannico per ciascuna colonia, il quale rispondeva del suo operato al sovrano e al Parlamento. Tra gli abitanti delle colonie, solo i bianchi di origine europea avevano però il diritto di formare assemblee pubbliche che affiancassero e consigliassero i governatori. Malgrado non avessero alcun potere politico effettivo, le <b>assemblee coloniali</b> rappresentarono la prima forma di politica autonoma e di autogoverno in terra americana. <br>Poiché gli inglesi che abitavano le colonie sin dal XVII secolo erano di umile estrazione, nessuno di essi possedeva il diritto di voto in patria. Sebbene nei decenni successivi molti discendenti dei coloni inglesi si sarebbero arricchiti, essi continuarono a rimanere esclusi dalla vita politica della madrepatria.</p>

<h2>La Gran Bretagna vuole mantenere diritti economici esclusivi</h2>

<p>Nel corso del XVII secolo e fino alla metà del XVIII, la Gran Bretagna sfruttò le colonie d’oltremare secondo due precisi obiettivi economici:</p>

<ul>
	<li><p>ricavare <b>materie prime</b>, in grande abbondanza e a prezzi bassi, per la madrepatria;</p></li>
	<li><p>guadagnare un <b>mercato finale</b> sia per i beni (come il vestiario o le attrezzature navali) prodotti in patria, sia per i beni provenienti dalle altre colonie britanniche.</p></li>
</ul>

<p>Entrambi gli obiettivi potevano essere raggiunti al meglio solo se la Gran Bretagna disponeva del <b>controllo esclusivo</b> delle colonie. Per raggiungere il primo obiettivo, dalla metà del Seicento fu applicato un <b>regolamento commerciale</b>, gli Atti di Navigazione, che imponeva ai coloni di vendere il legname, lo zucchero, il tabacco, le pelli e il cotone solo alla madrepatria. Per raggiungere il secondo fu invece vietato ai coloni di sviluppare attività manifatturiere e di lavorazione delle materie prime: non potendo produrre ciò di cui avevano bisogno essi sarebbero stati costretti a importarlo dalla Gran Bretagna. <br>Fino alla metà del XVIII secolo i britannici d’America accettarono queste condizioni, anche perché la vendita delle materie prime aveva comunque dato loro una discreta prosperità. Inoltre, la debole presenza militare britannica sul suolo americano impediva l’efficace controllo del traffico commerciale e del contrabbando. Pertanto il divieto di vendita delle materie prime ad altri Stati non poteva di fatto essere applicato. Molti coloni facevano così affari con i francesi insediati nelle isole caraibiche, ottenendo grandi profitti. L’eccezionale sviluppo economico delle colonie è testimoniato dalla vertiginosa crescita demografica: in settant’anni la popolazione delle colonie decuplicò, passando dai 250 000 abitanti del 1700 ai 2,5 milioni del 1770.</p>

<h2>La Guerra dei sette anni si estende al Nord America</h2>

<p>Come hai già studiato, tra il 1756 e il 1763 la Gran Bretagna fu impegnata nella <a href="guerra_sette_anni.html>Guerra dei sette anni</a> contro la Francia. Il conflitto si estese anche al <b>Nord America</b>, dove i francesi avevano vasti possedimenti. La più importante colonia francese era l’odierno Québec, una regione canadese situata a nord-ovest degli insediamenti britannici. Per affrontare gli inglesi in America, i francesi stipularono un’<b>alleanza con diverse popolazioni indiane</b> che vivevano a ridosso delle colonie britanniche, dal Canada fino alla Florida. Inizialmente la Gran Bretagna non inviò molti soldati in America, scegliendo di <b>impegnarsi maggiormente in Europa</b>. Ciò provocò alcuni successi iniziali dei franco-indiani. Tuttavia, il nuovo Primo ministro britannico William Pitt, salito al potere nel 1757, si convinse ben presto che il <b>futuro della Gran Bretagna fosse legato alla sua potenza coloniale</b>. Egli decise pertanto di <b>raddoppiare lo sforzo bellico in America</b>, dove vincere i francesi era ancora più importante che in Europa. <br>L’invio di nuove truppe cambiò l’andamento della guerra e gli inglesi, grazie anche all’abilità del generale americano George Washington, ottennero una serie di vittorie. Nel 1763, con il <b>Trattato di Parigi</b>, la Francia perse tutti i suoi possedimenti coloniali, il Canada e la Louisiana francese, a favore della Gran Bretagna, la quale ottenne anche, dagli spagnoli, il controllo della Florida. L’impero coloniale britannico da quel momento non fu limitato alla fascia costiera atlantica, ma si estese a nord e ad ovest nell’interno.</p>

<h1>Una questione di principio: il voto a chi paga le tasse</h1>

<h2>La Gran Bretagna deve aumentare le tasse</h2>

<p>L’impegno profuso dai britannici nella difesa delle colonie americane era stato coronato dal successo nel 1763. Tuttavia i costi dell’intenso sforzo militare si rivelarono enormi. Durante i sette anni in cui era durata la guerra il debito pubblico della Gran Bretagna era raddoppiato e urgevano quindi <b>provvedimenti per evitare la bancarotta nazionale</b>. Secondo il governo occorreva che le colonie britanniche, in difesa delle quali la madrepatria aveva affrontato le ingenti spese di guerra, contribuissero a ripianare i debiti. Pertanto il governo decise:</p>

<ul>
	<li><p>che il numero di materie prime sottoposte a monopolio britannico dovesse aumentare fino a includere ogni risorsa agricola e mineraria delle colonie;</p></li>

	<li><p>che il controllo sul contrabbando fosse rafforzato, punendo chiunque vendesse materie prime a Stati diversi dalla madrepatria;</p></li>

	<li><p>che una guarnigione di 10 000 uomini armati doveva rimanere in pianta stabile sul suolo delle colonie, con il compito di difenderle da aggressioni straniere. I costi di mantenimento delle truppe erano ovviamente a carico dei coloni;</p></li>

	<li><p>di istituire, nel 1765, una marca da bollo (<i>Stamp act</i>), ovvero una tassa da versare per ottenere un timbro da apporresu tutti i documenti legali e commerciali, e anche su opuscoli, giornali e perfino calendari e carte da gioco. </p></li>
</ul>

<h2>Lo Stamp act crea malcontento</h2>

<p>Tali provvedimenti crearono un immediato malcontento nella popolazione coloniale. Lo <b><i>Stamp act</i></b> in particolare ostacolava la diffusione dei giornali, la libera circolazione delle idee, l’iniziativa privata, e appariva come un tentativo di impedire lo sviluppo economico, tecnico e culturale delle colonie. Le forme di protesta andarono dal rifiuto di pagare la marca da bollo fino all’assalto, in alcune città, degli uffici preposti alla riscossione delle imposte. <br>L’aumento indiscriminato delle tasse fu il pretesto che molti coloni attendevano per reclamare maggiori diritti politici. Perché mai, essi chiedevano, chi pagava tasse elevate in Gran Bretagna poteva eleggere i propri rappresentanti in Parlamento mentre la popolazione coloniale, che pagava gli stessi tributi, non ne avevano la facoltà? Anche gli abitanti delle colonie mantenevano l’esercito e i funzionari dello Stato, e pertanto avevano il diritto di votare i propri rappresentanti. Tale principio, riassunto nell’espressione <b><i>no taxation without representation</i></b> (cioè “niente tasse senza rappresentanza”), divenne uno dei primi slogan rivoluzionari delle colonie americane.</p>

<h2>La Gran Bretagna ritira lo Stamp act e aumenta i dazi doganali</h2>

<p>Nel tentativo di arginare le proteste il governo ritirò lo <i>Stamp act</i> nel 1766. Tuttavia, l’anno successivo il Parlamento emanò una serie di leggi (<b><i>Townshend acts</i></b>) che imponevano numerosi dazi doganali sui prodotti che giungevano alle colonie dalla madrepatria o da altre colonie britanniche. I dazi servivano a ripianare i debiti della Gran Bretagna, ma anche ad affermare il diritto del sovrano di imporre tasse alle colonie. <br>Le contestazioni si riaccesero immediatamente e nel 1768 la Gran Bretagna fece occupare la città di Boston dall’esercito. Nel 1770, durante una manifestazione, i soldati britannici spararono sulla folla uccidendo alcuni abitanti di Boston. La Gran Bretagna abolì allora i dazi contestati, mantenendo tuttavia quello sul tè, per riaffermare il suo diritto a imporre tasse: ormai era soltanto una questione di principio. I coloni ribelli presero perciò di mira il commercio del tè. Nel 1773 alcuni di essi, travestiti da indiani, salirono a bordo di una nave britannica appena giunta nel porto di Boston e ne gettarono a mare l’intero carico di tè. Questa impresa, ironicamente definita <b>Boston tea party</b>, irritò molto il re Giorgio III e il governo britannico. Fu perciò promulgata una serie di leggi repressive (note come <i>Intolerable acts</i>) che includevano, ad esempio, la chiusura del porto di Boston fino a che la East India Company non fosse stata risarcita per il tè distrutto e l’abolizione delle assemblee nel Massachusetts, la colonia più irrequieta e ribelle. <br>L’obiettivo britannico era quello di isolare i coloni “cattivi” del Massachusetts dai restanti coloni “buoni”. Tuttavia l’effetto delle leggi fu opposto: tutti i coloni britannici d’America percepirono ancora più nettamente la sudditanza loro imposta dal governo della madrepatria.</p>

<h2>I delegati delle tredici colonie si riuniscono nel primo Congresso continentale</h2>

<p>Giacché le leggi di Giorgio III avevano sollevato un vasto malcontento, nel 1774 i delegati delle <b>tredici colonie</b> si riunirono a Filadelfia (in Pennsylvania) nel <b>primo Congresso continentale</b>. In questa occasione le voci di coloro che volevano l’indipendenza dalla Gran Bretagna furono bilanciate da quanti rimanevano fedeli alla madrepatria e non intendevano giungere a uno scontro con i britannici. Il Congresso si trovò però d’accordo nel chiedere al re il diritto di autogovernarsi attraverso la creazione di un Parlamento coloniale.</p>

<h1>La nascita di una nuova nazione</h1>

<h2>Il re respinge le richieste del Congresso: ha inizio la guerra</h2>

<p>Il re respinse tutte le richieste del Congresso continentale e alla fine del 1774 la Gran Bretagna iniziò a mobilitare un possente esercito per sopprimere la ribell ione delle colonie. Il Congresso rispose approntando anch’esso un <b>esercito, affidato al generale George Washington</b>. La Guerra di indipendenza ebbe inizio nel 1775 e vide prevalere, fino al 1777, l’esercito britannico, più numeroso, meglio addestrato e armato. A vantaggio dei coloni c’era una migliore conoscenza del territorio e soprattutto la necessità di dover difendere la propria terra e le proprie famiglie.</p>

<h2>Il 4 luglio 1776 le tredici colonie presentano la Dichiarazione di indipendenza</h2>

<p>Il <b>4 luglio 1776</b> a Filadelfia, il Congresso ratificò la <i>Dichiarazione di indipendenza</i> delle tredici colonie americane dalla madrepatria britannica. La dichiarazione, redatta da Thomas Jefferson (1743-1826), un delegato destinato a diventare uno dei “padri fondatori” della nuova nazione, conteneva le motivazioni della rivoluzione e cioè i principi di <b>libertà, uguaglianza</b> e <b>diritti naturali</b>: “la vita, la libertà e la ricerca della felicità” a cui tutt’oggi la democrazia statunitense fa costante riferimento. La guerra nel frattempo procedeva. Dopo numerose sconfitte, le truppe coloniali ottennero una prima vittoria importante a Saratoga. Nel 1778 le colonie strinsero un’alleanza con i francesi, storici nemici della Gran Bretagna, e con gli spagnoli.<br>
L’alleanza tra la Francia e le tredici colonie americane durò molto a lungo, anche dopo la fine della guerra e sempre in chiave antibritannica. <br>Nel 1781 le forze terrestri americane e quelle navali dei francesi assediarono e costrinsero alla resa il grosso del contingente britannico a Yorktown, in Virginia. Dopo Yorktown gli  scontri durarono altri due anni, ma ormai era chiaro che lecolonie avrebbero vinto. Nel <b>1783</b> fu firmata la Pace di Versailles con cui i britannici riconobbero l’<b>indipendenza dei tredici Stati americani</b>. La Francia riebbe alcune colonie nei Caraibi e in Africa, che aveva perduto dopo la Guerra dei sette anni, mentre la Spagna recuperò il controllo della Florida. I britannici mantennero tuttavia il Canada.</p>

<h2>Quale tipo di governo scegliere?</h2>

<p>Dopo aver conquistato l’indipendenza, il Congresso si mise al lavoro per decidere quale tipo di governo si sarebbero date le colonie. Si discusse se fosse più opportuno riunirle in un unico Stato oppure salvaguardare l’autonomia di ciascuna di esse. Fu scelta una via di mezzo: la <b>confederazione</b>.  Un’altra questione riguardava la Costituzione, che doveva tenere conto dei principi di libertà e di uguaglianza. Il problema era grande, perché non esisteva allora nulla di simile in Europa. L’unico dato certo fin dall’inizio fu che i nascenti Stati Uniti sarebbero stati una repubblica. Per scrivere la Costituzione i congressisti si ispirarono all’antica Roma repubblicana, alla Repubblica di Venezia e al Parlamento britannico, sebbene questi modelli prevedessero l’esistenza di un’aristocrazia che invece in America non era presente. Dopo molte riflessioni e molti ripensamenti, nel 1787 la stesura della Costituzione fu ultimata. La carta entrò in vigore nel 1789 e stabilì quanto segue:</p>

<ul>
	<li><p>la <b>struttura federale</b>: ciascuna delle tredici colonie avrebbe avuto un Parlamento autonomo, una gestione autonoma della tassazione e ampia libertà di legiferare su tutte le questioni interne;</p></li>

	<li><p>la <b>formazione di uno Stato centrale</b>, con il compito di decidere in materia di politica estera e difesa della patria. A sua volta il governo centrale era così articolato:</p>

	<ul>
		<li><p>il <b>presidente</b>: a capo del governo centrale c’era la figura del presidente, eletto ogni quattro anni (rinnovabili), il cui potere si esercitava anche sulle forze armate e in politica estera (il primo presidente eletto fu, nel 1789, George Washington);</p></li>

		<li><p>il <b>Congresso</b>, cioè un Parlamento formato dalla Camera dei rappresentanti e dal Senato, entrambi elettivi e detentori del potere legislativo;</p></li>
		<li><p>la <b>Corte suprema</b>: il supremo organo costituzionale, composto da giudici a vita nominati dal Congresso e dai presidenti, incaricato di verificare che le leggi non contraddicano la Costituzione.</p></li>
		</li>
	</ul>
	</li>
</ul>
	
<p>Il diritto di voto era garantito a tutti i maschi bianchi con un livello minimo di istruzione e di reddito. Di fatto avevano diritto di voto, in ciascuno Stato, tra il 40 e l’80% dei maschi bianchi adulti. Rimanevano comunque esclusi da qualunque diritto politico i neri e gli indiani. <b>Malgrado isolenni principi illuministici cui era ispirata, la Costituzione ribadiva la legittimità della schiavitù</b>, destinata a rimanere in vigore fino al 1865.<br> Fu riconosciuta inoltre agli abitanti degli Stati Uniti la possibilità di colonizzare il <i>West</i>. Fu deciso infatti che qualora su un determinato territorio al di fuori dei tredici Stati originari vivessero almeno 60 000 persone, esse avrebbero potuto fondare un nuovo Stato.</p>

<section aria-label="End">
<a href="comparative_sup.html">&#171; The comparative of superiority</a>
<a href="index.html">Index</a>
<a href="superlative.html">Rivoluzione Francese &#187;</a>
</section>

</div>

</body>
</html>
