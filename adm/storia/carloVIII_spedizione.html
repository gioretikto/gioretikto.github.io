<!DOCTYPE html>
<html>
<head>
 <meta charset="utf-8">
 <meta name="viewport" content="width=device-width, initial-scale=1.0"> 
 <meta name="description" content="La spedizione di Carlo VIII"/>
 <title>La spedizione di Carlo VIII</title>
 <link rel="stylesheet" type="text/css" href="../style.css" media="screen">
</head>

<body>

<nav>
 <ul>
  <li><a class="navbar" href="../index.php">Home</a></li>
  <li><a class="navbar" href="../documentation.html">Documentation</a></li>
 </ul>
</nav>
   
<div class="content">

<h1>La spedizione di Carlo VIII</h1>

<p>Ad aprire il triste periodo delle invasioni fu il re di Francia <b>Carlo VIII</b>. Padrone assoluto di uno dei più potenti Stati d’Europa, il giovane sovrano voleva occupare militarmente l’Italia meridionale per traformarla in una base di operazioni per la liberazione dell’Oriente dai Turchi. Del resto gli Stati italiani, profondamente divisi e rivali tra loro, erano disposti
persino ad invocare l’intervento di un sovrano straniero, pur di sopraffare i propri avversari. Ebbe inizio così nel settembre del 1494 la spedizione di Carlo VIII contro gli Aragonesi di Napoli: l’esercito francese attraversò la penisola senza che nessuno si opponesse.</p>

<h3>Solo Firenze si oppone</h3>
<p>Anche Firenze in un primo momento non si era opposta ai Francesi, illusa che Carlo VIII avrebbe stabilito
amichevoli rapporti con la popolazione e intensificato i commerci con la penisola. Quando però Piero dei Medici, figlio e successore di Lorenzo il Magnifico, fece al re di Francia concessioni gravemente dannose per gli interessi cittadini
, Firenze insorse e lo scacciò, improvvisando un governo repubblicano all’interno del quale assunse una posizione di primo piano un frate domenicano, <a href="savonarola.html">Girolamo Savonarola</a> (1452-1498), il cui rigore morale e politico furono talmente osteggiati che nel 1498 venne condannato a morte per eresia.</p>

<h3>Sviluppo e conclusione della spedizione (1495)</h3>

<p>Allontanatosi da Firenze e ottenuta via libera attraverso lo Stato della Chiesa, Carlo VIII occupò in tredici giorni il Napoletano. Un successo così rapido e facile allarmò però i principi italiani, che, temendo per la propria indipendenza, si strinsero in una lega, alla quale parteciparono anche l’imperatore <b>Massimiliano d’Asburgo</b> e il re di Spagna <b>Ferdinando il Cattolico</b>, ambedue risoluti ad impedire che l’Italia si trasformasse in un possedimento francese. Per evitare di trovarsi irreparabilmente chiusa la via del ritorno, Carlo VIII si affrettò allora a risalire verso Nord per rientrare in Francia. A Fornovo presso Parma (luglio 1495)però dovette affrontare la Lega e, solo a fatica e grazie alla sua potente artiglieria, riuscì a rompere lo schieramento avversario e a mettersi in salvo.</p>

<h2>L’insediamento franco-spagnolo nella penisola</h2>

<h3>Napoli e Milano, obiettivi dei Francesi</h3>

<p>La Francia aveva annesso la contea d’Angiò e per questo rivendicava la successione al trono del regno di Napoli, sotto il dominio degli Angioini dalla metà del XIII secolo: nello stesso tempo, Luigi II duca di Orléans rivendicava il medesimo diritto sul ducato di Milano, essendo imparentato con la dinastia dei Visconti, che – si ricorderà – erano stati i duchi di Milano.
Per questo un altro re francese, Luigi XII, succeduto a Carlo VIII, ritentò l’avventura italiana. Innanzi tutto occupò il ducato di Milano (1500), poi rassicurato da un preciso accordo con il re di Spagna Ferdinando il Cattolico (già in possesso della Sicilia e della Sardegna in quanto discendente degli Aragonesi e anch’egli interessato al Napoletano), muoveva verso l’Italia meridionale e unitamente agli Spagnoli nel giro di pochi giorni l’occupava. Quando però si trattò di dividere il territorio sulla base
degli accordi già presi, i due re alleati vennero alle armi, dando inizio ad una vera e propria guerra, al termine della quale gli Spagnoli, vincitori, restarono padroni del Mezzogiorno, mentre i Francesi, vinti, dovettero accontentarsi del 
ducato di Milano (1504). Così, con gli Spagnoli nel Napoletano e i Francesi nel Milanese, due dei cinque maggiori Stati italiani perdevano l’indipendenza e circa i due terzi della penisola finivano in mano straniera.<p>

<section>
<a href="comparative_sup.html">&#171; The comparative of superiority</a></p>
<a href="index.html">Index</a>
<a href="superlative.html">The Superlative &#187;</a>
</section>

</div>

</body>
</html>
