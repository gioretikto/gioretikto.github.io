<!DOCTYPE html>
<html>
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Louis XVIII"/>
    <title>Louis XVIII</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.html">Home</a></li>
        <li><a class="navbar" href="index.html">Index</a></li>
    </ul>
</nav>
            
<div class="content">

<h1>La costituzione di Louis XVIII</h1>

<p>Dopo l’abdicazione di Napoleone, in Francia aveva assunto il potere Luigi XVIII di Borbone. Luigi XVIII di Borbone (Versailles, 17 novembre 1755 – Parigi, 16 settembre 1824), noto anche col nomignolo di <i>il Desiderato</i>, fu re di Francia dal 1814 al 1824. Nipote di Luigi XV, figlio del delfino di Francia Luigi e di Maria Giuseppina di Sassonia, era il fratello minore del re ghigliottinato durante la Rivoluzione francese, Luigi XVI. Proprio a causa della rivoluzione, trascorse ventitré anni tra il 1791 e il 1814 in esilio, e nuovamente nel 1815 durante i Cento giorni col ritorno di Napoleone dall'Elba.
<br>Sino alla sua ascesa al trono, Luigi ebbe il titolo di Conte di Provenza e quando il giovane Luigi XVII (unico figlio di Luigi XVI) morì in prigionia nel giugno del 1795, egli gli succedette come re titolare di Francia.</p>

<p>Ben presto, il nuovo re si era reso conto che, nella terra della Rivoluzione, una pura e semplice restaurazione del passato era impossibile: pertanto, il 4 giugno 1814, promulgò a Parigi una Costituzione. Nel Preambolo
che precedeva il testo costituzionale vero e proprio, Luigi XVIII tentò di precisare i termini del compromesso politico proposto: «Noi – scriveva il re – abbiamo volontariamente e per libero esercizio della nostra autorità regia, accordato e accordiamo, fatto concessione ai nostri sudditi, tanto per noi che per i nostri successori e per sempre, della Carta costituzionale che segue». Nella concezione di Luigi XVIII, dunque, il re continuava a esercitare il potere per diritto divino
e a essere l’unico titolare della sovranità. Ciò nonostante, il sovrano aveva deciso, liberamente e di sua iniziativa, di limitare il proprio potere: accettando di condividerlo in parte con altri soggetti politici, aveva infine concesso una carta costituzionale, che regolamentava i rapporti del sovrano con i propri sudditi.
Per quanto concerneva i diritti dell’uomo, la Carta concessa (Charte octroyée) del 1814 riconosceva l’uguaglianza di fronte alla legge, la libertà di culto e l’inviolabilità della proprietà  privata;  mediante  quest’ultima  concessione,  il  re  accettava  come  definitivo  il trasferimento di tutti i beni nobiliari ed ecclesiastici che i diversi governi rivoluzionari avevano confiscato ai ceti privilegiati dell’Ancien Régime e poi rivenduto a privati cittadini.
Notevoli limitazioni, invece, furono poste dalla Carta alle libertà di opinione, di stampa,  di  associazione  e  di  riunione.  Inoltre,  la  Costituzione  prevedeva
due  camere: mentre la prima era composta di aristocratici nominati dal re, la seconda era eletta a suffragio censitario, cioè riservato a coloro che, possedendo un reddito molto elevato, pagassero almeno 300 franchi di imposte dirette. In pratica, ciò significava che, nel 1817, su 9 milioni di adulti, gli elettori erano appena 110 000..</p>

<section>
<a href="comparative_sup.html">&#171; The comparative of superiority</a></p>
<a href="index.html">Index</a>
<a href="superlative.html">The Superlative &#187;</a>
</section>

</div>

</body>
</html>