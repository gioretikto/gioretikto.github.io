<!DOCTYPE html>
<html>
<head>
 <meta charset="utf-8">
 <meta name="viewport" content="width=device-width, initial-scale=1.0"> 
 <meta name="description" content="La dissoluzione dell’URSS"/>
 <title>La dissoluzione dell’URSS</title>
 <link rel="stylesheet" type="text/css" href="../style.css" media="screen">
</head>

<body>

<nav>
 <ul>
 <li><a class="navbar" href="../index.php">Home</a></li>
 <li><a class="navbar" href="../documentation.html">Documentation</a></li>
 </ul>
</nav>
 
<div class="content">

<h1>La dissoluzione dell’URSS</h1>

<h2>L’ascesa al potere di Gorbaciov</h2>

<p>Quando, nella primavera del 1985, Michail Sergeevič Gorbačëv (in russo: Михаил Сергеевич Горбачёв) venne nominato segretario generale del PCUS
(Partito Comunista dell'Unione Sovietica) dopo la lunga età di Brežnev (1964-1982) e le brevi dirigenze di J. Andropov (1982-1984) e di
 K. Černenko(1984-1985), era molto difficile prevedere che l'URSS, la potenza a capo di uno dei due schieramenti del mondo bipolare, sarebbe scomparsa
  nel giro di breve tempo. In Occidente l'immagine dominante dell'“impero del male”, secondo la definizione del presidente americano R. Reagan,
   era quella di un regime solido, di una società civile indottrinata e sottomessa, di un partito comunista e di una burocrazia onnipotenti e onnipresenti. Il regime sovietico appariva, insomma, immutabile e l'ordine mondiale bipolare
 irreversibile.</p>

<p>L'ascesa al potere di Gorbaciov, esponente di spicco dell'ala riformista del PCUS, si caratterizza invece fin da subito per la 
messa in atto di un vasto programma di rinnovamento dell'intero sistema sovietico, sintetizzabile in due parole chiave che anche tutto l'Occidente
impara a conoscere fra curiosità, stupore, diffidenze e grandi aspettative:  <b>перестройка</b> (perestrojka) (lett. ricostruzione o ristrutturazione)
e <b>гла́сность</b> (glasnost). La Glasnost dentifica una nuova attitudine a non celare le difficoltà, a discuterne liberamente "in modo trasparente" e
criticamente. L'insieme delle riforme poste in essere nel modo di selezionare i quadri del PCUS, al fine di combattere la corruzione e i privilegi
dell'apparato politico prese invece il nome di perestrojka ("ricostruzione"). <i>Glasnost</i> indica dunque un'attitudine, mentre <i>perestrojka</i>
una politica.</p>

<p>Quello di Gorbaciov è un programma antistalinista e fortemente critico del periodo di stagnazionedell'età di Breznev 
ma non antisocialista; vuole riformare dall'interno il sistema nato dalla rivoluzione d'ottobre, eliminarne le degenerazioni, 
gli errori, le rigidità e il conservatorismo, ridimensionare il ruolo del partito e dello Stato nell'economia e nella società e 
coniugare socialismo e democrazia, pianificazionee mercato. Scrive Gorbaciov nel libro Perestrojka, il nuovo pensiero per il paese e per
 il mondo, pubblicato nel 1988:</p>
 
<blockquote>“La perestrojka interessa ogni aspetto della vita pubblica. [...] Perestrojka significa vincere il processo di stagnazione, spezzare il
 meccanismo frenante[...] per accelerare il progresso sociale ed economico. Perestrojka significa iniziativa di massa. È lo sviluppo della democrazia,
 dell'autogoverno socialista, l'incoraggiamento dell'iniziativa e dell'attività creativa, ... una maggiore glasnost, la critica e l'autocritica in tutte
  le sfere della nostra società. [...] Perestrojka significa l'eliminazione dalla società delle distorsioni dell'etica socialista. [...] Il risultato
  finale della perestrojka è un rinnovamento totale di ogni aspetto della vita sovietica. [...] L'essenza della perestrojka sta nel fatto che unisce
   il socialismo con la democrazia.” [...] Mediante la perestrojka “ gli ideali del socialismo riceveranno un fresco impeto”.</blocquote>
 
<h2>Renitenze e ostacoli</h2>

<p>Il processo di rinnovamento incontra non pochi ostacoli, non è lineare né senza ambiguità. La perestrojkae la glasnost si scontrano con un sistema dalle 
rigide strutture burocratico-centralistiche, con una realtà complessa, con le resistenze degli interessi consolidati, innanzitutto quelli della 
nomenklatura, suscitando tensioni, crisi ricorrenti, tendenze centrifughe, spinte contraddittorie in tutti i settori della società.
 I cambiamenti introdotti aprono spazi di libertà, d’informazione e di opposizione (nel 1989 vengono autorizzati gli scioperi), ma favoriscono anche l'esplodere di 
conflitti etnici (Nagorno Karabakh) e di tensioni nazionalistiche mai spente in diverse repubbliche sovietiche (Georgia, repubbliche baltiche,
 Ucraina); permettono una crescente libertà ai produttori e una crescente autonomia ai dirigenti nei diversi settori, ma non riescono a rivitalizzare
 l'economia.</p>
 
<h2>Il nuovo corso e le riforme</h2>
<p>Sul piano istituzionale, una riforma costituzionale (1988) stabilisce che il presidente dell'URSS venga eletto dal Congresso dei deputati del popolo
 (composto da 1500 membri eletti a suffragio universale e 750 designati dal partito); attribuisce ampi poteri al presidente, ma al Congresso spetta il compito di deliberare sulle riforme costituzionali, economic
he e politiche. Stabilisce, inoltre, l'elezione a suffragio universale dei presidenti delle repubbliche dell'Unione e dei sindaci
 delle maggiori città. Ridimensiona il ruolo del partito, ma si accompagna a crescente confusione e disorganizzazione. 
In politica estera il nuovo corso gorbacioviano apre una nuova fase nelle relazioni con gli USA caratterizzata dall'abbandono della 
perdente ed economicamente insostenibile competizione militare, dalla ripresa del dialogo, dal disarmo (nel 1986 inizia il ritiro sovietico 
dall'Afghanistan; nel 1987 vengono siglati con gli USA accordi per la riduzione degli arsenali militari). Nei confronti dei paesi satelliti 
dell'Europa orientale si traduce in una diminuzione della pressione politica e militare sovietica, in un crescente disimpegno che apre alla 
possibilità di una messa in discussione dei vecchi regimi.</p>

<h2>Lo scontro politico</h2>
<p>I cambiamenti interni politici, istituzionali ed economici, la politica di distensione
con l'Occidente non riescono a ottenere i risultati sperati e a trasformare il paese in un'economia funzionante e in una democrazia. Le difficoltà
 economiche aumentano, le merci e i beni di consumo scarseggiano, crescono i prezzi, la corruzione e il disagio sociale. E diventa 
sempre più aspro lo scontro politico fra comunisti conservatori, riformatori e radicali. Gorbaciov tenta di governare la crescente ingovernabilità con 
compromessi e alleanze contraddittorie, che sempre più spesso scontentano tutte le parti in gioco, finendo per rafforzare i vari nazionalismi, 
per lo più cavalcati dagli stessi dirigenti comunisti locali. La decentralizzazione del potere attuata da Gorbaciov ha creato, infatti,
altri centri di potere nelle diverse repubbliche, fino ad allora strettamente sottoposte al potere centrale dello Stato-partito</p>

<h2>Gli eventi 1989-1991</h2>

<p>Il 1989 è un anno decisivo. Da quell'anno tutto accelera verso la crisi definitiva. Ad agosto nasce in Polonia il primo governo non comunista
 dell'Europa orientale sovietizzata. Tra il 7 e il 9 novembre cade il muro di Berlino, il simbolo stesso della cortina di ferro e della 
guerra fredda. </p>

<p>Tra il 1989 e il 1991, nell'Europa orientale crollano i vecchi regimi (Polonia, Ungheria, Cecoslovacchia, Bulgaria, Germania 
orientale, Romania), si riunifica la Germania (1990) e all'interno della multietnica e multinazionale URSS esplodono le 
tendenze centrifughe. Sono del 1990 le dichiarazioni di sovranità delle tre repubbliche baltiche e della Georgia, cui segue la Russia
, la repubblica più importante dell'Unione, il cuore dell'impero dei Romanov e del centralismo sovietico, e altre nove repubbliche. Per mesi 
tra governo sovietico e repubbliche, innanzitutto quella russa, si scatena una “guerra di decreti” per il controllo delle tasse e delle risorse
. Nel giugno del 1991, l'elezione a presidente della Repubblica russa di Boris El’zin (in Italia il nome è per lo più traslitterato Eltsin o Elzin) 
– leader dell'ala radicale che vuole accelerare il processo di liberalizzazione politica ed economica –dà luogo a un vero e proprio “dualismo di 
poteri” fra governo russo e governo sovietico, che alimenta il caos e indebolisce ulteriormente il potere centrale.
 Gorbaciov tenta di bloccare le spinte separatiste attraverso un nuovo trattato dell'Unione, capace di coniugare l'ampliamento delle autonomie delle 
repubbliche con la conservazione dell'URSS. Eltsin partecipa ai lunghi e complessi negoziati per il nuovo patto federativo, ma nello stesso tempo promuove 
accordi separati tra le repubbliche.</p>

<h2>Il colpo di Stato</h2>

<p>Si giunge così al colpo di Stato del 19 agosto 1991, organizzato da alcuni esponenti di spicco del PCUS, del governo e delle forze armate, per rovesciare Gorbaciov 
e riportare al potere i comunisti conservatori. Il rapido fallimento di quel tentativo eversivo (i carri armati e l'esercito si ritirano dalle 
strade di Mosca il 21 agosto) ha effetti dirompenti: fa di Eltsin, che ha guidato la resistenza a Mosca (celebre è l'immagine di Eltsin che, in piedi su un carro armato 
davanti al parlamento, denuncia il golpe), il vero detentore del poteree relega in secondo piano Gorbaciov, che lascia la carica di segretario generale del partito. Il 
PCUS, da cui provenivano i golpisti e sul quale si strutturava lo stato sovietico, viene sciolto dal parlamento russo e i suoi beni confiscati. 
Nei mesi successivi si compie lo sgretolamento definitivo dell'Unione Sovietica: l'8 dicembre 1991 Eltsin e i presidenti di Ucraina e Bielorussia proclamano la nascita della 
Comunità degli Stati Indipendenti e il 21 dicembre il Trattato di Alma Ata estende quell'accordo alle rimanenti repubbliche (con l’esclusione di Lituania, Estonia, Lettonia e Georgia ormai 
indipendenti).</p>

<p>La sera del 25 dicembre 1991, in un discorso televisivo di poco più di dieci minuti, Mikhail Gorbaciov, dopo aver spiegato la necessità ineludibile
 delle riforme intraprese dalla primavera del 1985, aver rivendicato la loro valenza storica e ribadito di essersi battuto per la sovranità delle repubbliche ma anche per la conservazione della loro Unione
, prende atto che è prevalsa la linea di disgregazione dello Stato e rassegna le dimissioni da presidente dell'URSS. La bandiera rossa con la falce e
 il martello viene ammainata dal palazzo del Cremlino e il 26 dicembre 1991 l'URSS viene ufficialmente sciolta. Dalla dissoluzione dell'URSS 
nascono Stati indipendenti in Europa (Ucraina, Moldavia, Bielorussia, Estonia, Lettonia e Lituania), nel Caucaso
 (Georgia, Armenia e Azerbaigian), in Asia centrale (Kazakistan, Uzbekistan, Turkmenistan, Kirghizistan e Tagikistan) e, nella maggior parte di quello
 che era stato il territorio sovietico, la Federazione Russa.</p>
 
<h2>Significato della fine dell’URSS</h2>

<p>La dissoluzione dell'URSS è un evento di enorme portata storica che sconvolge l'ordine mondiale e pone fine all'epoca 
bipolare. Non è però solo un evento storicamente determinato, è anche un processo per comprendere il quale occorre tener conto dell'accumularsi e
 dell'intrecciarsi progressivo nel tempo di una molteplicità di aspetti, cause e fattori di crisi. Occorre considerare:</p>
 
<ul>
	<li><p><b>fattori di lungo periodo</b>: l'arretratezza economica che è la condizione di partenza dell'esperienza sovietica e poi il deficit da 
superare a tappe forzate),
	<li><p><b>fattori di breve periodo</b>: la stagnazione degli anni Settanta o la mancata ristrutturazione tecnologica dell'apparato 
produttivo,
	<li><p><b>fattori contingenti</b> (come la perestrojka, l'esplodere dei nazionalismi o gli eventi degli ultimi mesi dell'URSS) che 
caratterizzano in modo più o meno persistente la storia sovietica: il rigido modello di potere burocratico-centralistico, la sovrapposizione fra
 partito e Stato, i limiti della pianificazione, lo sviluppo prioritario dell'industria pesante, la compressione dei consumi, il fallimento dei tentativi di riforme, la doppia economia, la formazione di una burocrazia privilegiata, la corsa agli 
armamenti, i problemi della democrazia, la spoliticizzazione e la crisi dei valori socialisti..., </p></li>
	<li><p><b>fattori indotti in vario modo dall'esterno</b> (come la guerra fredda o la rivoluzione informa tica connessa alla crescente 
globalizzazione dell'economia).</p></li>
</ul>

<section>
<a href="federicoII.html">&#171; Federico II</a></p>
<a href="index.html">Index</a>
<a href="federicoII.html">Federico II &#187;</a>
</section>

</body>
</html>
