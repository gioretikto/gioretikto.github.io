<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Anno 1000: Passaggio tra Alto e basso medioevo">
	<title>Anno 1000: Passaggio tra Alto e basso medioevo</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Anno 1000: Passaggio tra Alto e basso medioevo</h1>

<p>Nella ricostruzione storiografica, tuttavia, l’anno Mille ha assunto il valore di una data-chiave, posta al passaggio fra l’<b>Alto</b> e il <b>Basso Medioevo</b>, e collocata al centro di un profondo cambiamento nella vita economica e sociale. Il Mille è considerato una sorta di cerniera tra un lungo periodo di ristagno economico, in atto almeno dal V secolo, e una nuova fase di crescente sviluppo che contrassegnò la storia dell’Occidente europeo fino alla metà del Trecento, quando sopraggiunse una crisi profondissima, destinata a prolungarsi per diversi decenni. <br>Il segnale più evidente del cambio di rotta fu il vistoso aumento della popolazioneche interessò la maggior parte dell’Europa. Se infatti all’inizio dell’VIII secolo la popolazione europea era scesa a 15-20 milioni rispetto agli oltre 30 milioni del IV-V secolo, nel corso dell’XI secolo l’andamento demografico iniziò a registrare un notevole incremento, tanto da tornare al livello dell’età tardo-imperiale. Da quel momento la <b>crescita proseguì ininterrottamente</b>: nei primi decenni del XIV secolo, secondo quanto ci attestano le stime più attendibili, la popolazione europea arrivò a toccare i <b>70 milioni di abitanti</b>.</p>

<h3>Le cause dell’incremento</h3>

<p>Per spiegare questo rilevante fenomeno sono stati presi in considerazione molteplici fattori, tra i quali va incluso un positivo <b>cambiamento delle condizioni climatiche</b>, con un aumento delle temperature medie annue e l’inizio di una nuova fase “calda” destinata a durare fino a tutto il XIII secolo; oppure la <b>cessazione degli attacchi esterni</b>, che consentì alle popolazioni europee di vivere e di agire in condizioni di maggiore tranquillità. Ma un ruolo fondamentale spetta sicuramente all’introduzione di <b>nuove tecniche agricole</b> che, rendendo più produttive le terre, misero a disposizione di uomini e donne una <b>maggiore quantità di risorse alimentari</b>. </p>

<h3>Le innovazioni agricole</h3>

<p>Dopo l’anno Mille l’agricoltura in Europa conobbe mutamenti di rilievo in almeno tre ambiti:</p>

<ul>
	<li><p>gli <b>strumenti</b> utilizzati;</p></li>
	<li><p>le <b>tecniche</b> agronomiche;</p></li>
	<li><p>il <b>dissodamento</b> di nuovi terreni, che in passato non potevano  essere messi a coltura perché la tecnologia non lo consentiva. La principale innovazione nel campo degli attrezzi agricoli fu sicuramente l’<b>aratro pesante</b>, detto anche “<b>carruca</b>”.</p></li>
</ul>

<p>Il paesaggio europeo nell’Alto Medioevo era dominato dall’incolto: foreste e paludi prevalevano di gran lunga sui terreni coltivati. Tuttavia diversi dati testi-moniano un’<b>estensione graduale delle aree destinate all’agricoltura</b> già intorno all’VIII secolo, anche se una vera e propria svolta si ebbe in prossimità dell’XI secolo, con effetti più duraturi rispetto al passato. L’ampliamento delle superfici messe a coltura e l’aumento della produttività agricola furono in parte resi possibili da importanti innovazioni tecniche. Tra le novità ebbe un ruolo fondamentale la sostituzione dei vecchi <b>aratri</b> di legno con quelli in ferro, ben più solidi e meno deperibili, oltre all’introduzione di strumenti agricoli più efficaci, come vanghe, forche ed erpici. Poiché l’aratro in ferro richiedeva una maggiore forza di traino, il bue venne spesso sostituito con un animale più forte e veloce come il <b>cavallo</b> da tiro. Venne introdotto poi il <b>collare rigido</b> – che permetteva di distribuire uniformemente sulle spalle e sul petto della bestia il peso dell’aratro – al posto del collare flessibile che, gravando esclusivamente sul collo, rischiava di soffocare l’animale.</p>

<h4>Il giogo, il collare rigido, la ferratura</h4>

<p>Il giogo serviva come strumento di attacco per i bovini; in origine era composto da due cinghie che circondavano pancia e collo dell’animale. L’introduzione del giogodoppiodigarrese consen-tì di unire a due a due i buoi (fino a otto), in modo che lavorassero assieme per trascinare l’aratro con maggiore potenza di lavoro. 

<ul>
	<li><p>Il giogo, tuttavia, era un sistema adatto alla struttura fisica del bue, ma non del cavallo, che veniva invece quasi soffocato dalla cinghia che premeva sul collo. L’innovazione del <b>collare rigido</b>, che poggiava sulle spalle dell’animale, risolse gli inconvenienti che limitavano la capacità di lavoro dell’animale. </p></li>

<li><p>La <b>ferratura</b> degli zoccoli del cavallo, già praticata per i cavalli impiegati nelle battaglie, contribuì a migliorare ulteriormente la resa di questo animale in agricoltura.</p></li>

</ul>

<img src="img/agricoltura_1000.png" alt="innovazioni agricoltura"/>

<p>I contadini impararono a sfruttare la terra in maniera più proficua e venne diffondendosi su più ampia scala un sistema agrario già conosciuto prima del Mille, la rotazione triennale: gli appezzamenti di terreno venivano divisi in tre aree, una ogni anno destinata al riposo per consentire il recupero della fertilità, e le altre due rispettivamente alla coltivazione di cereali adatti all’alimentazione umana e di grani come orzo e avena, da utilizzare come foraggio degli animali; in tal modo si ottenevanodue raccolti ogni anno, uno in primavera e uno alla fine dell’estate.</p>

<h3>Le foreste dell’Alto Medioevo</h3>

<p>Nell’Alto Medioevo il bosco e la palude avevano preso il soprav-vento sulle aree coltivate anche in quelle regioni che erano state colonizzate e messe a coltura dai romani, a causa sia della crisi delle strutture economiche romane, sia della cultura delle popo-lazioni germaniche, per le quali le principali fonti di sostentamento erano date dai prodotti della foresta (come la selvaggina e i frutti selvatici). </p>

<h3>La riconquista degli spazi coltivati</h3>

<p>Ben diversa fu la situazione dopo l’anno Mille: la superficie delle foreste si ridusse progressivamente per lasciare posto a colture sempre più estese. Ecco come lo storico Werner Rösener descrive la «poderosa ondata colonizzatrice» che trasformò il paesaggio europeo. </p>

<div class="def">
<p>L’espansione demografica fu accompagnata da una poderosa ondata colonizzatrice e dall’estensione delle superfici messe a coltura in tutti i paesi europei. Il Medioevo maturo si può quindi considerare l’epoca dei grandi dissodamenti, che modificarono profondamente il paesaggio europeo dandogli l’aspetto che esso conservò per secoli. Dissodamenti e colonizzazione furono in alcuni territori così intensi da cambiare le strutture insediative dell’area centro-europea. L’ampliamento delle su-perfici coltivate nei territori di antico insediamento fu completato grazie a una colonizzazione accuratamente pianificata di nuovi insediamenti. Lo sviluppo delle zone collinari si concretizzò in primo luogo attraverso disboscamenti, mentre nelle aree alluvionali lungo le coste e i fiumi si ottennero nuovi suoli coltivabili con bonifiche e dighe.</p>

<footer>W. Rösener, I contadini nella storia d’Europa, Laterza, Roma-Bari 1995</footer>

</div>

<p>Il processo di disboscamento fu particolarmente intenso nelle zone dove maggiore era stato l’incremento demografico, come l’Europa centro-orientale; fu promosso dai monasteri, come in alcune aree delle isole britanniche, dalle città, come nell’Italia centro-settentrionale, oppure ancora dai signori laici ed ecclesiastici nei territori soggetti alla loro giurisdizione feudale.</p>

<h3>Nuove fonti di energia</h3>

<p>A partire dall’XI secolo cominciò inoltre a diffondersi la consuetudine di sfruttare l’energia dell’acqua per ottenere forza motrice. Nonostante il <b>mulino</b> fosse già conosciuto in età romana, soltanto in quest’epoca le sue potenzialità furono pienamente utilizzate. L’impiego sempre più efficace del suo elemento base, la <b>ruota idraulica</b>, ebbe un impatto rivoluzionario e liberò la manodopera dalla pesantissima fatica della macinazione del grano. <br> Al primo posto tra le fonti di energia rimase comunque per lungo tempo la legna da ardere, seguita dalla forza animale. Il <b>mulino a vento</b> fu introdotto più tardi attraverso la mediazione degli arabi – ai quali l’Occidente dovette l’acquisizione di numerose altre conoscenze scientifiche – e si diffuse in modo massiccio solo dopo il Trecento.</p>

<h3>Le applicazioni della ruota idraulica</h3>

<p>Là dove fu utilizzata, la ruota idraulica trovò ben presto applicazione non solo nella macinazione dei cereali, ma anche nella <b>follatura</b> dei tessuti, grazie all’invenzione della <b>gualchiera</b> (o mulino per la follatura), che attraverso il movimento della ruota idraulica trasmetteva energia a due pesanti magli di pietra o di legno immersi nelle tinozze piene d’acqua. <br>Il <b>settore tessile</b> fu quello che trasse i maggiori benefici anche da altre innovazioni, come il telaio orizzontale, le forbici e il filatoio a ruota, che resero possibile un’accelerazione dei ritmi di produzione in tutte le fasi della lavorazione, dalla cardatura alla filatura, dalla tessitura alla tintura, e consentirono inoltre un miglioramento qualitativo dei prodotti. <br>L’energia idraulica fu utilizzata anche per numerose altre attività: per la battitura della canapa, per azionare le ruote dentate delle seghe, per la produzione della carta o per la spremitura delle olive. Benché la loro potenza nel XIII secolo fosse di soli 2 cavalli vapore, le ruote idrauliche medievali contribuirono a risparmiare all’uomo le attività più faticose e a ridurre notevolmente l’impiego di manodopera: i mulini più grossi potevano infatti svolgere il lavoro di 40 uomini, mentre la messa in opera di una gualchiera era in grado di sostituire il lavoro di 30-50 persone.</p>

<h3>L’impiego su più vasta scala del ferro</h3>

<p>I progressi tecnici susseguitisi nel XII e nel XIII secolo non si sarebbero realizzati senza la progressiva sostituzione del legno con un materiale assai più resistente: il <b>ferro</b>. Intorno all’XI secolo si verificò in effetti un notevole incremento nell’estrazione e nella commercializzazione di questo metallo, grazie ad alcuni perfezionamenti adottati nell’allestimento dei <b>forni</b>, che riuscirono a sviluppare una maggiore quantità di calore e dunque a produrre <b>ferro di qualità migliore</b>. Dalle miniere della Spagna, della Svezia, della Germania e di altre regioni dell’Europa centrale, questo prezioso metallo giunse in ogni parte del continente e venne utilizzato non soltanto per rendere più efficienti gli strumenti agricoli, ma anche per la <b>ferratura dei cavalli</b> e per la <b>fabbricazione delle armi</b>.</p>

<h2>Le trasformazioni dell’assetto fondiario</h2>

<h3>La disgregazione della curtis</h3>

<p>La generale accelerazione dei progressi tecnici e l’incremento dei rendimenti agricoli ebbero importanti conseguenze nell’organizzazione della vita rurale. Innanzitutto, con la stessa manodopera si poterono ottenere raccolti molto più abbondanti; di conseguenza, nelle terre della <i>pars dominica</i> fu sufficiente il lavoro di un numero inferiore di contadini soggetti a <i>corvées</i>.<br> I proprietari terrieri, in quanto interessati ad acquisire maggiori rendite fisse, considerarono pertanto più vantaggioso <b>ridurre le terre dominicali</b> in proporzione ai bisogni della famiglia signorile, per ampliare quelle del massaricio. I nobili cominciarono così ad <b>affrancare</b>, ovvero liberare, un numero crescente dei loro servi e a trasformarli in coloni, affittando loro alcuni lotti di terreno; parallelamente le prestazioni lavorative obbligatorie furono trasformate in tasse equivalenti, da pagare in denaro o in prodotti agricoli.</p>

<h3>Nuovi contratti agrari</h3>

<p>Iontratti agrari più diffusi nell’Alto Medioevo, sono</p>

<ul>
	<li><p>l’<b>affitto</b> in denaro (la somma in scellini) e in natura  (i barilotti di vino, il legname);</p></li>
	<li><p>le <b><i>corvées</i></b>, ossia prestazioni d’opera obbligatorie sul fondo  del padrone (i due giorni di lavoro alla settimana);</p></li>
	<li><p>gli <b>appendizi</b>, ossia altri oneri in natura (in questo caso  solo polli e uova).</p></li>
</ul>

<p>A questi si aggiungono le bannalità, ossia una serie infinita di piccoli tributi, per lo più in natura ma anche in denaro, che si dovevano al signore in virtù del suo diritto di amministrare il territorio. Essi gravavano sull’uso di installazioni di pubblica necessità, quali i mulini, le macine, i torchi, il macello, il forno, le forge e sul passaggio su strade (<i>pedaggio</i>) e ponti (<i>pontatico</i>). Ma spesso si estendeva, a discrezione del signore, persino al taglio dell’erba (<i>erbatico</i>), all’usura delle vie pubbliche causate dalle ruote dei carri (<i>rotatico</i>) e alla polvere che si sollevava al loro passaggio (<i>polveratico</i>), fino alla tassa su ogni matrimonio (<i>marriatico</i>).  Nei secoli dell’Alto Medioevo il contratto di colonia convisse con altre forme di rapporto degli uomini con la terra: la servitù e l’allodio. La <b>servitù</b> era la totale soggezione contrattuale al signore, di solito accompagnata dal vincolo alla terra (servitù della gleba). L’<b>allodio</b> era invece la condizione del contadino libero, proprietario della terra che lavorava. <br> <p>Nel corso dei secoli, specie dopo l’anno Mille, il contenuto dei contratti agrari si modificò: tesero a scomparire le <i>corvées</i> e le clausole di soggezione giuridica al signore, mentre si amplia-rono e si precisarono meglio i contenuti di carattere economico. Si definirono in tal modo le forme di contratto agrario che sono sopravvissute fino all’età contemporanea: il <b>canone in natura</b> fissa, la <b>colonia parziaria</b>, la <b>mezzadria</b> e l’<b>enfiteusi</b>. </p>

<p>I signori cominciarono inoltre a stipulare <b>accordi d’affitto a canone fisso</b> e non più a percentuale variabile in base alla rendita annua del terreno. In tal modo le conseguenze negative di un’annata difficile, o di una vera e propria carestia, non gravavano se non in minima parte sui redditi padronali, perché il proprietario avrebbe riscosso in ogni caso i suoi canoni in natura o in denaro. Queste entrate aggiuntive fecero sì che la nobiltà iniziasse anche ad aprirsi a un’economia di tipo monetario. Nel corso dell’XI secolo i grandi domini fondiari cominciarono così a smembrarsi, dando luogo a un processo di progressiva disgregazione della <i>curtis</i>, che vide dapprima un sensibile restringimento della parsdominica e un aumento della <i>pars massaricia</i>, e in seguito un crescente <b>frazionamento dei mansi</b>, le cui dimensioni fra l’XI e il XII secolo si ridussero a circa un quarto rispetto all’epoca precedente. Inoltre, pur di assicurarsi la riscossione dei canoni per periodi di tempo più lunghi possibile, i proprietari stipulavano con i coloni contratti di durata ventennale o addirittura per tutta la vita, che giungevano in certi casi a essere ereditari.</p>

<footer>
<p><b>Canone</b>: quota di denaro da pagare periodicamente per utilizzare un bene o un servizio.</p>
</footer>

<h4>La colonia parziaria</h4>

<p>Il semplice <b>contratto d’affitto</b> in denaro e in natura può essere assai favorevole al contadino nelle annate buone, ma comporta un rischio elevato in quelle cattive o in caso di devastazioni dei campi, perché l’affitto deve essere comunque onorato. Questo documento è particolarmente interessante perché prevede, in questi casi, la conversione del contratto di affitto in quello di <b>colonia parziaria</b>, nel quale cioè padrone e colono si dividono equamente <b>rischi</b> e <b>benefici</b>.</p>

<h4>La mezzadria</h4>

<p>Nel contratto di mezzadria il proprietario del terreno (<b>concedente</b>) e il mezzadro (<b>conduttore</b>) si associano per la coltivazione di un fondo. La mezzadria, di solito della durata di tre anni con tacito rinnovo, prevede sia la divisione dei prodotti e degli utili in parti pattuite (in genere la metà, come nella colonia parziaria), sia l’impegno esclusivo del mezzadro a lavorare il fondo, la compartecipazione tra padrone e mezzadro nel costituire il capitale poderale (la metà del bestiame, delle sementi e degli attrezzi) e la <b>collaborazione</b> nell’eseguire opere di miglioria. </p>

<h4>L’enfiteusi</h4>

<p>Un’ulteriore garanzia per i contadini è data dal contratto di enfiteusi. Esso, quanto ai contenuti, non muta sostanzialmente rispetto a quello di <b>colonia parziaria</b>, ma la concessione del terreno dura per <b>più generazioni</b>, quindi il colono ha il diritto di trasferire per eredità il contratto. Inoltre il concedente rimane proprietario del fondo, ma l’enfiteuta gode di ampi poteri per la destinazione delle colture e i metodi agrari, con l’obbligo di apportare migliorie e pagare periodicamente il canone in natura o denaro.</p>

<h3>Nuove terre da coltivare</h3>

<p>Di fronte all’eccessivo assottigliamento del manso, che impediva di raggiungere una produzione adeguata alle esigenze di una famiglia, ma soprattutto per sfuggire ai vincoli servili nei confronti dei signori, a partire dal Mille molti contadini si mossero alla <b>ricerca di nuove terre</b>, andando a dissodare foreste, bonificare terreni paludosi, costruire terrazzamenti. Avvantaggiati dalla diffusione dei nuovi utensili e dei più efficienti metodi di coltivazione, gli ex coloni erano anche animati dalla speranza di entrare in possesso di quegli appezzamenti e di acquistare così la libertà. Spesso, infatti, a coloro che decidevano di spingersi in terre lontane e incolte creandovi nuovi insediamenti gli stessi signori laici ed ecclesiastici concedevano <b>agevolazioni fiscali</b> e <b>giuridiche</b>, deliberate in apposite carte di franchigia. È quanto avvenne soprattutto in Germania, ma anche in Spagna, in Italia e in Francia. Il contadino che accettava di fondare nuovi villaggi otteneva particolari privilegi che gli garantivano il pieno possesso delle terre e lo esentavano dal pagamento delle tasse più pesanti. I centri abitati che sorsero in quest’epoca recano sovente il segno di questa duplice novità nella loro stessa denominazione, come si deduce, ad esempio, da tutti i toponimi italiani composti con “nuovo” (Castelnuovo, Villanova ecc.) o con “franco”, nel senso di “libero” da imposte e gabelle (Castelfranco, Villafranca ecc.).</p>

<h3>Un nuovo paesaggio rurale</h3>

<p>In buona parte delle zone pianeggianti il paesaggio agrario europeo assunse con il tempo una nuova fisionomia. Gli appezzamenti venivano generalmente suddivisi in lotti stretti e allungati, destinati alle diverse colture. Mentre i villaggi erano concentrati in un unico punto, ogni famiglia di contadini si trovava a coltivare terreni anche molto distanti l’uno dall’altro e separati soltanto da siepi o piccoli fossi. La campagna appariva così caratterizzata da un unico, grande “campo aperto” (<i>open field</i>). <br>Anche se con la rotazione triennale era aumentata la produzione del foraggio, l’allevamento degli animali era praticato essenzialmente attraverso il <b>pascolo brado</b>. Per questo motivo, gran parte delle terre continuava a essere occupata dalle foreste e dai pascoli, che i contadini potevano sfruttare liberamente per nutrire il bestiame, per raccogliere la frutta, nonché per ricavare una preziosissima materia prima come il legname. Le foreste erano inoltre importanti riserve di caccia per i signori feudali.</p>

<h3>L’espansione verso Est</h3>

<p>Particolarmente rilevante fu la spinta migratoria di vari nuclei di contadini <b>oltre il fiume Elba</b>, nelle regioni nord-orientali dell’Europa, rimaste fino ad allora estranee alle vicende politiche, economiche, culturali e religiose dell’Occidente europeo. D’altra parte questo movimento, noto come <i>Drang nach Osten</i> (“spinta ver-so Est”), venne incoraggiato dai principi tedeschi, interessati a estendere i loro domini in quelle zone, nelle quali abitavano popolazioni pagane di stirpe slava. Al bisogno di nuove terre dovuto all’incremento demografico si accompagnava in tal caso un precipuo intento politico, quello di <b>cristianizzare i popoli slavi</b>.</p>

<h2>La rinascita della vita urbana</h2>

<h3>Dallo sviluppo delle campagne al rifiorire delle città</h3>

<p>I cambiamenti susseguitisi nelle campagne costituirono un fattore determinante per l’imponente processo di urbanizzazione che avvenne nei secoli del Basso Medioevo: grazie infatti all’aumento della produzione agricola, che poteva garantire <b>adeguati approvvigionamenti alimentari</b> anche alle zone non rurali, le città furono in condizione di ingrandirsi e di prosperare.<br> L’aumento dei rendimenti agricoli, frutto dell’introduzione delle nuove tecniche, provocò inoltre un’<b>eccedenza di manodopera nelle aree rurali,</b> e valse quindi a svincolare molti contadini dal lavoro dei campi spingendoli a cercare fortuna altrove. Le <b>città</b> divennero da allora altrettanti <b>poli di attrazione</b> per i coloni e per i servi, i quali vi potevano trovare maggiori opportunità lavorative e soprattutto conquistare piena <b>libertà giuridica</b>: bastava infatti risiedere per un anno e un giorno all’interno delle mura cittadine per ottenere la condizione di “uomo libero”. <br>Pur con tempi e modalità differenti da regione a regione, in tutto il continente europeo si assistette così al progressivo <b>rifiorire delle città</b>, da quelle di origine romana, come Parigi, Treviri o Milano (dove una sia pure modesta attività commerciale e artigianale non era mai venuta meno), ai nuovi agglomerati sorti per controllare le zone di recente colonizzazione, come ad esempio Magdeburgo. </p>

<h3>Borghi e burgenses</h3>

<p>Accanto ai centri urbani di antica fondazione, ai castelli o alle abbazie, cominciarono a sorgere nuovi agglomerati, i <b>borghi</b>, che divennero ben presto <b>luoghi di scambio e di produzione di manufatti</b>. In un primo tempo, i nuovi nuclei abitati rimasero separati dalle antiche città, alla stregua di vere e proprie appendici del preesistente tessuto urbano; allo stesso modo i loro abitanti, i <b>borghesi</b> (<i>burgenses</i>), continuarono a essere distinti dai cittadini (<i>cives</i>) almeno per tutto l’XI secolo. Si trattava di uomini provenienti per lo più dalla campagna circostante, che cominciarono a stanziarsi in prossimità delle mura cittadine per dedicarsi a piccole attività legate all’<b>artigianato</b> o al <b>commercio</b>; potevano essere funzionari che già svolgevano mansioni commerciali per il loro signore (i cosiddetti <i>ministeriales</i>) e che esercitavano anche alcuni traffici in proprio oppure contadini che avevano abbandonato il manso, preferendo alle fatiche del dissodamento dei campi i rischi del mestiere di merciai. Tutti quanti, al di là delle diverse provenienze, costituivano, alla metà dell’XI secolo, l’embrione di una <b>nuova classe sociale</b>. Inizialmente la città vecchia rimase la sede dell’alto clero e della nobiltà, e si sviluppò intorno ai palazzi del vescovo e delle famiglie aristocratiche. Il borgo nuovo, invece, proprio perché abitato da mercanti e artigiani, aveva come centro la piazza del mercato o, nel caso di città marinare, la zona nei pressi del porto. Soltanto nel corso del XII secolo <b>le due realtà si fusero</b> per formare una sola unità civica e i borghi costruiti intorno alle antiche mura cittadine finirono per essere inglobati dalle nuove cinte murarie, quando le città in espansione ebbero bisogno di dotarsi di ulteriori strutture difensive.

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
