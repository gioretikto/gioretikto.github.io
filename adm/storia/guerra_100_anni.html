<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La Francia. La guerra dei Cento anni con l’Inghilterra (1337-1453) e il consolidamento della monarchia">
	<title>La Francia. La guerra dei Cento anni con l’Inghilterra (1337-1453) e il consolidamento della monarchia</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La Francia. La guerra dei Cento anni con l’Inghilterra (1337-1453) e il consolidamento della monarchia</h1>

<p>Durante il regno di <a href="Filippo_il_bello.html">Filippo IV il Bello</a> (1285-1314) la monarchia francese si consolidò notevolmente, con una rilevante espansione territoriale e un’energica azione di accentramento dei poteri nelle mani del sovrano, azione di cui lasottomissione del papato costituì un aspetto essenziale. La Francia era così diventata lo Stato più forte del continente. Sennonché, poco dopo la morte del potente sovrano, questioni di successione e lo scontro con l’Inghilterra diedero inizio a un lunghissimo periodo di guerra – detta «dei Cento anni» per la sua interminabile durata, dal 1337 al 1453 –, durante il quale la Francia prima andò incontro a una dissoluzione che ne minacciò la stessa esistenza, poi conobbeuna vera e propria rinascita nazionale.</p>

<h3>L’inizio della guerra</h3>

<p>La guerra ebbe inizio in relazione a conflitti dinastici e territoriali. I primi esplosero quando il re d’Inghilterra Edoardo III, nipote di Filippo il Bello per parte di madre, essendosi estinta la discendenza diretta di Filippo per via maschile, pretese la corona francese, che gli venne rifiutata con il pretestuoso richiamo alla legge salica, secondo cui alle donne (quindi alla madre del re inglese) non erano riconosciuti diritti al trono. Venne invece proclamato re Filippo V (1316-22). Il contrasto dinastico si intrecciò a quello legato al fatto chela Corona inglese, la quale possedeva ampi domìni nella Francia sudoccidentale e settentrionale, non riconosceva l’autorità francese su di essi. Quando nelle Fiandre, nel 1337, scoppiò una rivolta appoggiata dal sovrano inglese, questi pretese apertamente la corona di Francia. Fu l’inizio della guerra secolare.</p>

<table>
<caption>LA GUERRA DEI CENTO ANNI (1337-1453)</caption>

<tr><th>1337</th> <td>Il re di Francia Filippo VI tenta di impadronirsi dei feudi inglesi in territorio francese<br> Il re d’Inghilterra Edoardo III si dichiara unico legittimo eredeal trono di Francia</td></tr>
<tr><th>1339</th> <td>Edoardo III oltrepassa la Manica</td></tr>

<tr><th>1340</th> <td>Gli inglesi distruggono la flotta francese nelle Fiandre</td></tr>

<tr><th>26 agosto 1346</th> <td>I francesi sono sconfitti nella battaglia di Crécy</td></tr>

<tr><th>agosto 1347</th> <td>Gli inglesi riescono a occupare Calais</td></tr>

<tr><th>19 settembre 1356</th> <td>Nella battaglia di Poitiers gli inglesi catturano il sovrano franceseGiovanni II8 maggio</td></tr>

<tr><th>1360</th> <td>Pace di Brétigny</td>

<tr><th>1369-1380</th> <td>Bertrand du Guesclin riconquista buona parte delle regionioccupate dagli inglesi</td></tr>

<tr><th>1415</th> <td>Il re d’Inghilterra Enrico V si allea con i borgognoni controgli armagnacchi</td></tr>

<tr><th>25 ottobre 1415</th> <td>Vittoria inglese nella battaglia di Azincourt</td></tr>

<tr><th>21 maggio 1420</th> <td>Trattato di Troyes</td></tr>

<tr><th>1422</th> <td>Enrico V assume la corona di Francia</td></tr>

<tr><th>maggio 1429</th> <td>Ispirati dalla figura di Giovanna d’Arco, i francesi liberano la cittàdi Orléans</td></tr>

<tr><th>luglio 1429</th> <td>A Reims Carlo VII, figlio di Carlo VI, viene incoronato re di Francia</td></tr>

<tr><th>1431</th> <td>Gli inglesi mandano al rogo Giovanna d’Arco</td></tr>

<tr><th>1449-1451</th> <td>Carlo VII, riorganizzato l’esercito, riconquista la Normandiae l’Aquitania</td></tr>

<tr><th>1453</th> <td>Tutti i possedimenti inglesi sul territorio francese, tranne Calais, sono perduti.</td></tr>

</table>

<h3>Le sconfitte francesi e la crisi interna</h3>

<p>Gli inglesi, che godevano di unanetta superiorità militare, sconfissero ripetutamente i francesi, prima a Crécynel 1346 e poi in altre battaglie. Nel 1356 il re Giovanni II il Buono (1350-64)venne catturato, e morì in seguito in prigionia. La monarchia francese parve disgregarsi. Non solo gli inglesi conquistavano sempre nuovi territori, ma al-l’interno del paese divamparono prima la peste nera (1347-49), poi una furiosa sollevazione di contadini (1358), portati dalla fame alla disperazione e alla rivolta, che venne detta <i>jacquerie</i> dal nomignolo «Jacques Bonhomme» dato ironicamente dai signori all’uomo di campagna. Inoltre il capo mercante Étienne Marcel cercò senza successo di promuovere a Parigi una riforma politica intesa a dare il potere effettivo agli Stati generali, ovvero alle rappresentanze deitre ceti o «stati» (clero, nobiltà, borghesia). La Francia fu costretta ad accettare nel 1360 una pace disastrosa, che accrebbe enormemente i possedimenti inglesi nel suo territorio.La ripresa della Francia fu opera di Carlo V (1364-80), che riorganizzò l’esercito e respinse quasi ovunque gli inglesi. Ma sotto il suo successore Carlo VI (1380-1422), affetto da pazzia, la situazione si capovolse nuovamente, anche perlo scoppio della guerra civile ad opera di prìncipi e grandi feudatari. Luigi d’Orléans, fratello del re, e il duca di Armagnac formarono il partito degli orleanisti e armagnacchi, in lotta con il potentissimo duca di Borgogna, capo del partito dei borgognoni. Le due fazioni si contendevano il potere. Contro un paese sull’orlo del completo collasso intervenne il re inglese Enrico V, il quale, dopo avere completamente annientato le truppe francesi ad Azincourt nel 1415, impose nel 1420 il trattato di Troyes, con cui otteneva di diventare re di Francia alla morte di Carlo VI. E così avvenne.</p>

<h3>La ripresa francese. Giovanna d’Arco</h3>

<p id="Giovanna">Il figlio del defunto sovrano, Carlo VII (1422-61), che rivendicava per sé il trono, era allo stremo delle forze in un piccolo territorio nella Francia centro-meridionale. Ma quello stesso mondopopolare in cui era divampata la rivolta della fame generò una straordinaria e del tutto imprevedibile reazione alla dominazione inglese e la mobilitazione delsentimento nazionale intorno al re che aveva perso il potere. <br> Della rinascita nazionale fu interprete una giovane contadina della Lorena, <b>Giovanna d’Arco</b>, una mistica visionaria dotata di grande forza carismatica che si disse inviata da Dio per adempiere alla missione di liberare la Francia. Trascinato da Giovanna, l’esercito francese, dopo la riconquista di Orléans, ottenne decisive vittorie, sino a che Carlo VII venne solennemente incoronato redi Francia a Reims nel 1429. L’epopea della <i>Pulzella d’Orléans</i> costituì dopo di allora uno dei miti fondanti del sentimento nazionale francese. La fanciulla cadde però nelle mani degli inglesi, che la fecero processare e giustiziare come strega. Nel 1453 gli inglesi, sconfitti, cedettero tutti i possedimenti sul territorio francese, con l’eccezione del porto di Calais. Sconfitti furono anche i borgognoni.</p>

<div class="def">
<p><b>Giovanna d’Arco</b> nacque da una famiglia di contadini, a Domremy nel 1412. Durante la Guerra dei Cento anni (1337-1453) si sentì chiamata da Dio a soccorrere il re di Francia (le famosi voci interiori di cui parlò lei stessa più volte) e a cacciare gli Inglesi dal suolo francese. Nel 1429 raggiunse il Delfino Carlo, il futuro Carlo VII, nella città di Chinon, convincendolo ad affidarle il compito di tentare un’offensiva contro gli Inglesi. Riuscì a farsi accreditare presso la corte grazie a carismi straordinari che suscitavano ammirazione. <b>Giovanna riformò l'organizzazione dell'esercito, rimotivandolo, trascinando con il suo esempio le truppe francesi e imponendo uno stile di vita rigoroso, quasi monastico</b>: fece allontanare le prostitute che seguivano i soldati, bandì ogni violenza o saccheggio, vietò che i militari bestemmiassero; impose loro di confessarsi e fece riunire intorno al suo stendardo l'esercito in preghiera due volte al giorno, al richiamo del suo confessore, Jean Pasquerel. Il primo effetto fu quello di instaurare un rapporto di reciproca fiducia tra la popolazione civile ed i suoi difensori i quali, invece, avevano la pessima abitudine di tramutarsi da soldati in briganti quando non erano impegnati in azioni di guerra. Soldati e capitani, contagiati dal carisma della giovane, sostenuti dalla popolazione di Orléans, si prepararono alla riscossa.</p>

<p>Liberata Orleans dall’assedio (8 maggio 1429), vittoria che le valse il titolo di “Pulzella di Orleans”, dopo qualche giorno (18 maggio 1429) ottenne una nuova vittoria: a Patay inflisse una dura sconfitta alle armate inglesi. Queste due vittorie permisero la conquista del territorio francese fino a Reims e quindi l’incoronazione solenne del Delfino con il nome di Carlo VII. Reims era infatti la città dove da secoli avvenivano le consacrazioni dei re di Francia. Ma, una volta incoronato re, Carlo VII fu preso dal desiderio di arrivare a un compromesso e decise di trattare con gli Inglesi. Giovanna non ci stette e volle, invece, continuare a combattere da sola, senza l’appoggio della Corona. Il <b>24 maggio del 1430 fu catturata dai Borgognoni</b>, i quali erano dalla parte degli Inglesi, e a questi fu venduta per una cifra molto alta (10.000 tornesi) per raccogliere la quale furono alzate le imposte in Normandia, all'epoca sotto il dominio di Londra. Venne imprigionata nel Castello di Rouen e qui processata per eresia e stregoneria. In realtà, racontano gli storici che se ne occuparono in seguito, si trattava di un tribunale dell’Inquisizione inquinato da interessi politci, a favore degli Inglesi. I giudici spesso non rispettarono le procedure, non tennero conto delle affermazioni che potevano portare a scagionare l'imputata, e comunque il collegio giudicante era sovrastato dalla figura del cardinale di Winchester, Henry Beaufort (1374-1447), prozio e cancelliere di Enrico VI. Condannata, Giovanna d'Arco venne arsa viva - neppure ventenne - sulla piazza del Mercato Vecchio a Rouen il 30 maggio 1431.

<p>Carlo VII non fece nulla per aiutarla; però, dopo la conquista di Rouen (1450), volle aprire un’inchiesta sul processo che portò alla completa riabilitazione di Giovanna d'Arco. Sancita al livello più alto, da papa Callisto III, nel 1456.. Giovanna d’Arco fu beatificata il 1909 da papa san Pio X e canonizzata nel 1920 da papa Benedetto XV. Una sua statua è stata posta nella cattedrale di Winchester, dinnanzi alla tomba del Cardinale Beaufort, colui che ebbe un ruolo decisivo nel tragico e infausto processo. Giovanna d'Arco è stata dichiarata patrona di Francia, della telegrafia e della radiofonia. È venerata anche come protettrice dei martiri e dei perseguitati religiosi, delle forze armate e di polizia. La sua memoria liturgica è celebrata il 30 maggio. Viene richiamata esplicitamente nel catechismo della Chiesa cattolica quale una delle più belle dimostrazioni d'un animo aperto alla Grazia salvatrice. Oggi è la santa francese più venerata.</p>
</div>

<h3>Il regno di Carlo VII e il consolidamento della monarchia</h3>

<p>Durante il regno di Carlo VII la Francia consolidò i poteri della Corona. Importanti riforme militari crearono il primo nucleo di un esercito permanente, dotato di artiglierie, direttamente dipendente dal sovrano. Inoltre furono riorganizzati ilsistema fiscale, gli apparati amministrativi e il sistema giudiziario. Gli Stati generali non ebbero altra funzione che quella di prendere atto delle decisioni della Corona, il che fu il segno del rafforzamento costante del potere sovrano nei confronti di clero, nobiltà e ceti borghesi. Nel 1438 Carlo VII emise la <b>Prammatica Sanzione</b>, con la quale sottrasse la nomina dei titolari di chiese e abbazie, con relativi redditi, alla curia papale, avocandole a sé. Un passo ulteriore di grande significato fu l’azione rivolta contro lo strapotere della grande nobiltà, che il re condusse con l’appoggio della piccola nobiltà e della borghesia, le quali fornirono i loro quadri all’amministrazione centrale. Stavanocosì ponendosi le premesse di quell’assolutismo regio che avrebbe trovato in Francia il suo maggiore baluardo europeo.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
