<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <meta name="description" content="Leopoldo I d’Asburgo (1640-1705)"/>
  <title>Leopoldo I d’Asburgo (1640-1705)</title>
  <link rel="stylesheet" type="text/css" href="../style.css" media="screen">
</head>

<body>

<nav>
  <ul>
    <li><a class="navbar" href="../index.html">Home</a></li>
    <li><a class="navbar" href="index.html">Index</a></li>
  </ul>
</nav>

<div class="content">

<h1>Leopoldo I d’Asburgo (1640-1705)</h1>

<h2>La riorganizzazione dell’Impero asburgico e lo scontro con i turchi</h2>

<p>La dinastia degli Asburgo era dal 1452 sul trono imperiale del Sacro Romano Impero della Nazione Tedesca, ma esercitava ormai un controllo molto limitato sulle terre imperiali di lingua tedesca. Essa, viceversa, andò svolgendo una politica statuale sempre più marcata sui territori austriaci, su quelli boemi (ereditari degli Asburgo dal 1526) e su quelli ungheresi acquisiti dalla Turchia nel 1683. Di fatto si creò col tempo un Impero asburgico che aveva il suo centro nell’<b>Austria</b>, termine oggi spesso usato per indicare tutto lo Stato asburgico, e la sua capitale a Vienna, mentre l’antica compagine del Sacro Romano Impero era più una realtà virtuale che reale. <br>Anche gli Asburgo guardarono con interesse all’assolutismo di <a href="louisxiv.html">Luigi XIV</a>. Sul modello architettonico e politico di Versailles, a partire dal 1696 <b>Leopoldo I d’Asburgo</b> (1658-1705) fece costruire una grande residenza per la corte a <b>Schönbrunn</b>, vicino Vienna, su progetto di J.B. Fischer von Erlach, cercando di seguire Luigi XIV nella strategia di svuotamento di potere politico dell’aristocrazia in cambio di prestigio, sfarzo, favori e vita di corte. Ma l’azione di centralizzazione in senso assolutista trovò sempre nei territori asburgici un freno nei particolarismi locali e nella frammentazione in diverse etnie, lingue, religioni e confessioni religiose.</p>

<h3>Il mondo tedesco e la monarchia austriaca</h3>

<p>I trattati di Westfalia del 1648 avevano frammentato il mondo tedesco in ben 350 piccoli Stati ciascuno sovrano sul suo territorio. Naufragato il progetto d’un impero unitario e cattolico accarezzato dagli Asburgo d’Austria, fu però formalmente mantenuta l’antica carica di imperatore del Sacro Romano Impero, e così pure il sistema dei <b>sette grandi Elettori</b> (che divennero nove nel 1692), che tuttavia da allora non parteciparono più personalmente alle Diete ma mandarono ambasciatori al loro posto. Nel 1658 venne eletto imperatore <b>Leopoldo I d’Asburgo</b> (1640-1705) il quale, pur appoggiando le coalizioni antifrancesi, badò a concentrare i propri interessi nell’ambito dei territori dell’<b>Europa centro-orientale e balcanica</b>, dove si trovava il baricentro della monarchia austriaca. Si trattava di regioni che non era facile amministrare, in quanto caratterizzate da una composizione etnica molto eterogenea: nell’alta e nella bassa Austria, nel Tirolo, in Stiria e in Carinzia predominava l’elemento tedesco, in Boemia quello slavo, in Slesia ancora i tedeschi; nelle regioni ungheresi e in Croazia si mescolavano magiari, rumeni e croati. Tramontata ogni possibilità di riunificazione politica (e religiosa) della Germania, Leopoldo I s’impegnò pertanto ad assicurare più salde basi ai domini asburgici, adoprandosi per la soluzione dei problemi interni e puntando in direzione dei territori ottomani.</p>

<div class="def">
<p><b>Promemoria</b> A partire dalla Bolla d’oro emanata da Carlo IV nel 1356, l’imperatore del Sacro Romano Impero germanico veniva eletto da una <b>Dieta</b>, cioè un’assemblea di principi, laici ed ecclesiastici, composta dai cosiddetti <b>sette grandi Elettori</b>.</p>
</div>

<h2>La rivolta ungherese e la vittoria sui turchi</h2>

<p>Nelle regioni d’<b>Ungheria</b>, dove si era <b>largamente diffuso il protestantesimo</b>, l’imperatore impose con la forza l’obbedienza al cattolicesimo romano. Fu per questo che, a partire dal 1670, la nobiltà magiara insorse a più riprese, ma senza successo: l’esercito di Leopoldo soffocò nel sangue ogni dissenso, costringendo un gran numero di persone ad abbandonare il proprio paese per motivi religiosi.<br> Ma la minaccia più grave per i territori asburgici era costituita dalla crescente <b>pressione dell’Impero ottomano</b>, che aveva reso propri vassalli alcuni distretti dell’Ungheria, il principato della Transilvania e la Croazia. Nel <b>1683</b> i turchi arrivarono a porre <b>Vienna sotto assedio</b>. Per il mondo cristiano la caduta della capitale austriaca sarebbe stata un autentico trauma: a soccorso delle truppe di Leopoldo intervenne perciò un grosso contingente tedesco-polacco, guidato dal <b>re di Polonia Jan Sobiesk</b> (1674-1696) e finanziato anche da <b>papa Innocenzo XI</b> (1676-1689), che riuscì a respingere il nemico. Il 12 settembre 1683 Ianos III Sobieski sconfigge i Turchia Kahlenberg: è la fine dell’espansionismo turco in Occidente e l’inizio dell’espansione territoriale austriaca.<br> L’imperatore passò quindi al contrattacco, costituendo una nuova alleanza militare, la <b>lega Santa</b>, a cui, oltre all’Austria e alla Polonia, presero parte truppe veneziane e pontificie, e dal 1686 anche la Russia. In capo a una guerra durata quasi un decennio, gli Ottomani furono costretti a retrocedere sulle proprie posizioni di partenza. La vittoria di Zenta in Ungheria, nel 1697, e la <b>pace di Carlowitz</b> (nell’attuale Serbia), nel 1699, sancirono l’affermazione della monarchia austriaca come potenza dominante nell’Europa sud-orientale e balcanica. Da quel momento i domini asburgici diventarono uno Stato che, per brevità, politici e diplomatici cominciarono a chiamare Austria.</p>

<p>Da allora l’Austria poté addirittura allargare i propri confini ai danni dell’impero turco, conquistando in breve tempo la Transilvania e l’intera Ungheria (pace di Carlowitz, 1699), e poi la Serbia e gran parte della <b>Valacchia</b> (pace di Passarowitz,1718). L’impero austriaco, consolidando la propria potenza ed estendendo il proprioterritorio, si ritrovava così sempre più orientato verso l’Est europeo.</p>

<figure>
<img src="img/imp_ottomano_max_espansione.png" alt="espansione impero ottomano"/>
<figcaption>L’impero ottomano al tempo della sua massima espansione (XVII secolo). </figcaption>
</figure>

<p>L’arresto a Vienna dell’avanzata dei Turchi nel 1683 segna l’inizio di una lenta decadenza dell’impero della Mezzaluna. Già alla fine del XVI secolo se ne erano avuti i primi accenni con la progressiva perdita di prestigio dei sultani, causata dai ricorrenti intrighi di palazzo, dalla diffusa corruzione ai vertici dello Stato e dall’inefficienza e inaffidabilità dell’esercito.</p>

<div class="def">
<p id="Eugenio"><b>Eugenio di Savoia</b>. Generale italo-austriaco (Parigi 1663 - Vienna 1736); figlio di Eugenio Maurizio e di Olimpia Mancini, destinato alla carriera ecclesiastica, chiese invano (1683) a <a href="louisxiv.html">Luigi XIV</a> di entrare nel suo esercito. Lasciata Parigi, entrò al servizio dell'imperatore Leopoldo I, distinguendosi subito nelle operazioni contro i Turchi per la liberazione di Vienna assediata (1683) e in quelle successive, sicché (1687) a soli 24 anni fu promosso tenente generale. Nel 1689 intraprese anche l'attività diplomatica, che da allora alternò a quella bellica, e contribuì all'alleanza del duca di Savoia con l'Austria; segnalatosi in Piemonte nella guerra della Grande Alleanza, ebbe la nomina a feldmaresciallo (1693). La sua perizia emerse pienamente nella campagna del 1697 contro i Turchi, quando li sorprese e sconfisse al passaggio del Tibisco, presso Zenta. La battaglia ebbe effetti risolutivi sulla guerra austro-turca del 1683-99, per cui ad Eugenio furono donati vasti possessi fra i fiumi Drava e Danubio e poté iniziare la costruzione del palazzo del Belvedere a Vienna. Allo scoppio della guerra per la successione di Spagna (1701-13), ebbe il comando supremo delle forze destinate al teatro italiano e batté il maresciallo N. Catinat fra Carpi e l'Oglio (1701), sconfiggendo poco dopo F. Villeroi a Chiari. Il nuovo comandante francese, L.-J. Vendôme, fu battuto (1702) a Luzzara, ma riuscì a impedire a Eugenio la conquista del Milanese, vero scopo delle sue operazioni. Nel 1703 il principe fu nominato presidente del Consiglio aulico di guerra, ma solo in parte riuscì a rendere più dinamico l'andamento delle operazioni; dopo aver conseguito insieme al duca di Marlborough la grande vittoria di Höchstädt (1704), fu battuto da Vendôme a Cassano d'Adda (1705). La geniale audacia di Eugenio si rivelò con la battaglia di Torino (1706), che si risolse con la sconfitta degli assedianti francesi e la conquista del Milanese, di cui diventò governatore. Ancora con Marlborough, riportò le vittorie di Audenarde (1708) e di Malplaquet (1709). Si recò in seguito (1711) in missione diplomatica a Londra per impedire che il governo inglese si ritirasse dalla lotta; fallito lo scopo, si trovò, dopo la pace di Utrecht (1713), solo contro la Francia. Inferiore di forze, non poté tenersi che sulla difensiva: la pace di Rastatt (1714), negoziata dallo stesso Eugenio, pose fine alla guerra. Nel 1716 sbaragliò a Petrovaradin i Turchi che avevano assalito le province ungheresi e transilvane degli Asburgo, e l'anno dopo cinse d'assedio e conquistò Belgrado, costringendo l'impero ottomano alla <b>pace di Passarowitz</b> (1718). Nel successivo periodo di pace (1720-33) Eugenio, nominato vicario d'Italia nel 1724, attese a riordinare l'esercito. Scoppiata la guerra di successione polacca (1733-35), al principe, ormai settantenne, fu dato il comando di un fronte secondario sul Reno. Fu collezionista d'arte, amico dei maggiori scienziati, letterati e filosofi del tempo; ebbe sensibile peso nel governo dell'Impero.</p>
</div>

<h3>La “questione d’Oriente”</h3>

<p>L’impero turco finisce così per essere considerato, secondo un’espressione ottocentesca, un “grande malato”, sul quale si sarebbero appuntate le mire delle grandi potenze con la conseguente apertura di una nuova travagliata pagina della storia europea: quella della “questione d’Oriente”.</p>

<p><b>La contrazione del commercio</b>. I commerci internazionali dell’impero turco vengonomessi in crisi dalla concorrenza di Inghilterrae Olanda, le cui navi circumnavigano l’Africa raggiungendo l’India e la Cina, da dove giungono in Europa spezie e prodotti pregiati a costiminori. Il commercio estero comincia così a declinare, mentre quello interno viene gestito da Ebrei, Greci e Armeni, a causa del disdegno da parte dei Turchi verso qualsiasi attività diversa da quella militare.</p>

<section aria-label="End">
<a href="pol_divisibility.html">&#171;Divisibility of polynomials</a>
<a href="index.html">Index</a>
<a href="fund_theorem_alg.html">Irreducibility of polynomials; Fundamental theorem of algebra &#187;</a>
</section>

</div>

</body>
</html>
