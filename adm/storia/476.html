<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Crollo dell’Impero e la nascita dei Regni romano-barbarici"/>
	<title>Crollo dell’Impero e la nascita dei Regni romano-barbarici</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Crollo dell’Impero e la nascita dei Regni romano-barbarici</h1>

<p>Gli storici fi ssano al 476 la data della “caduta” dell’Impero Romano d’Occidente. Naturalmente non si trattò di un evento improvviso, ma la logica conseguenza di una serie di eventi accaduti nei secoli precedenti.</p>

<ul>

	<li><p>A partire dalla metà del III secolo dopo Cristo, i <b>Germani</b> (Franchi, Svevi, Sassoni, Alemanni, Burgundi, Vandali), popoli provenienti dall’Europa centro-settentrionale, avevano effettuato incursioni in profondità all’interno dell’Impero Romano, che però riuscì, consolidando il proprio esercito e rafforzando i confi ni lungo il Reno e il Danubio, a resistere ancora per circa un secolo.</p></li>

	<li><p>Intorno al <b>370</b> gli <b>Unni</b>, un popolo di guerrieri nomadi proveniente dalle steppe dell’Asia centrale, attraversarono il fiume Done, avanzando verso ovest, travolsero i Germani.</p></li>

	<li><p>Di conseguenza questi iniziarono a loro volta a premere sui popoli che vivevano più a ridosso dei confi ni dell’Impero. Poiché non fu più possibile arginarne l’avanzata, soprattutto durante il governo dell’imperatore <b>Teodosio</b> essi furono spesso integrati come alleati e arruolati nell’esercito, allo scopo di trasformarli da nemici in difensori dell’Impero stesso.</p></li>

	<li><p>Alla morte di Teodosio (<b>395</b>) l’Impero venne defi nitivamente diviso in due parti per favorirne la difesa: l’<b>Occidente</b>, con capitale Milano, e l’<b>Oriente</b>, con capitale Costantinopoli.</p></li>

	<li><p>Nel <b>401</b> i <b>Visigoti</b>, che pochi anni prima si erano stabiliti in Illiria (regione costiera dell’Adriatico orientale), guidati da Alarico si diressero in Italia e posero l’assedio a Milano, ma furono sconfi tti e respinti (402-403) dal generale Stilicone, fi glio di un capo vandalo, imparentatosi con la corte imperiale. Nel frattempo la capitale dell’Impero d’Occidente venne spostata da Milano a Ravenna (402), considerata una città meglio difendibile grazie al suo porto, che costituiva una migliore via di fuga.</p></li>


	<li><p>Nell’inverno tra il <b>406</b> e il <b>407</b>, approfittando del fatto che, a causa della rigidità del clima, il Reno si era ghiacciato, trasformandosi in un grande ponte, i <b>Germani</b>, che continuavano a essere spinti dagli Unni fuori dai loro territori, si riversarono nell’Impero; poiché le legioni alla frontiera non riuscirono ad arginarli, le città adottarono ciascuna una propria strategia di difesa: scesero a patti e offrirono doni agli aggressori, oppure si chiusero entro le mura e tentarono di combattere, oppure ancora si unirono agli invasori (spesso era il vescovo a cercare mediazioni, grazie all’importanza del proprio ruolo); la Gallia, la Britannia e la Spagna furono così invase.</p></li>

	<li><p>La via alle invasioni vere e proprie era ormai aperta: i <b>Visigoti</b>, scesi nuovamente in Italia, saccheggiarono la Penisola, percorrendola in lungo e in largo, e nel <b>410</b> devastarono Roma.</p></li>

	<li><p>Nel 450 gli Unni, che si erano insediati in Pannonia (l’attuale Ungheria), sotto la guida del re <b>Attila</b> irruppero nelle città dell’<b>Illiria</b>, della <b>Gallia</b> e dell’<b>Italia settentrionale</b>, ma furono inizialmente fermati da un esercito romano-visigoto. Due anni dopo, però, Attila scese nuovamente in Italia, assediando e saccheggiando numerose città, tra cui Aquileia, Padova, Vicenza, Verona, Brescia, Bergamo. Alla fi ne Attila si fermò a Milano: dopo un colloquio con il papa Leone I, il cui contenuto è rimasto segreto, il “Flagello di Dio”, come veniva chiamato dai Romani, decise inspiegabilmente di ritirarsi in Pannonia.</p></li>

	<li><p>Nel <b>455</b> i <b>Vandali</b> (che si erano stabiliti in Africa), sbarcarono alla foce del Tevere e saccheggiarono orrendamente Roma per quindici giorni (ancora oggi il termine “vandalo” indica chi distrugge beni e oggetti senza motivo).</p></li>

	<li><p>Infine, nel <b>476</b>, <b>Odoacre</b>, capo di un gruppo di barbari mercenari che militavano nell’esercito romano, depose l’ultimo imperatore, <b>Romolo Augustolo</b>, che aveva solo 13 anni, e si fece proclamare re: l’Impero Romano d’Occidente cessava così formalmente di esistere.</p></li>
	<li><p>La caduta dell’Impero viene considerata dagli storici l’avvenimento che per la sua importanza pose termine all’Età Antica e diede inizio al Medioevo (“Età di mezzo”), che a sua volta viene suddiviso in <b>Alto Medioevo</b> (476-1000) e <b>Basso Medioevo</b>, dal 1000 al 1492, anno della scoperta dell’America e inizio dell’Età Moderna.</p></li>

	<li><p>Il regno di Odoacre non durò però a lungo: Zenone, imperatore d’Oriente, per liberarsi della presenza degli <b>Ostrogoti</b> inviò il loro re <b>Teodorico</b> a conquistare l’Italia (<b>488</b>). Egli governò con intelligenza, cercando di sviluppare relazioni pacifi che e di collaborazione reciproca con i Romani. A Ravenna ci ha lasciato monumenti di grande bellezza, come il suo mausoleo.</p></li>
 
</ul>

<p>Con l’arrivo delle popolazioni germaniche, quello che era stato l’Impero Romano d’Occidente si suddivise in diversi regni, chiamati dagli storici <b>Regni romano-barbarici</b>. I re barbari infatti preferirono affi dare l’organizzazione del regno a funzionari romani, rendendosi conto che questi erano molto più preparati dei Germani, e riservarono a sé solo il potere militare e politico. Tuttavia i rapporti e la convivenza tra i Germani conquistatori e le popolazioni preesistenti non furono facili, per la diversità di lingua, di usi e di religione.</p>

<section aria-label="End">
<a href="comparative_sup.html">&#171; The comparative of superiority</a></p>
<a href="index.html">Index</a>
<a href="teodorico.html">Odoacre e Teodorico &#187;</a>
</section>

</article>

</body>
</html>
