<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Leonardo da Vinci">
	<title>Leonardo da Vinci</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Leonardo da Vinci</h1>

<p>Pittore, architetto, scienziato (Vinci, Firenze, 15 aprile 1452 - castello di Cloux, od. Clos-Lucé presso Amboise, 2 maggio 1519). Ha personificato il genio rinascimentale che rivoluzionò sia le arti figurative sia la storia del pensiero e della scienza. </p>

<p>Figlio illegittimo del notaio ser Piero, di Vinci, di cui non è ricordato il casato. Dal 1469 si stabilì a Firenze, dove nel 1472 era già iscritto alla Compagnia dei Pittori. Nel 1476, anno in cui fu prosciolto da un'accusa di sodomia, era con Andrea del Verrocchio di cui era stato scolaro per quattro anni; ma doveva interessarsi anche alla scuola dei Pollaiolo, particolarmente per le ricerche anatomiche che vi si conducevano. Indipendente dal 1478, nel 1482-83 era a Milano alla corte di Ludovico il Moro, inviatovi, secondo alcune fonti, in qualità di musico da Lorenzo il Magnifico; ma in una sua lettera al Moro, L. si dichiarava capace di inventare e costruire congegni bellici, di progettare opere di architettura, di fondere in bronzo e scolpire, di dipingere. A Milano egli svolse intensa attività di pittore, lavorò a un monumento per Francesco Sforza, allestì apparati per feste e fu scenografo, ingegnere militare, consultato per problemi di architettura. Questo periodo fu il più fecondo di opere compiutamente realizzate e di altre riprese in seguito. In particolare L. poté approfondire i proprî studî scientifici e intraprenderne di nuovi, nel campo sia della fisica sia delle scienze naturali. La sconfitta di Ludovico il Moro (16 marzo 1500) costrinse L. a lasciare Milano. Insieme al matematico L. Pacioli, di cui era grande amico, e all'allievo A. Salai, L. partì per Venezia, fermandosi lungo il viaggio a Mantova alla corte di Isabella d'Este, dove fu accolto con grande favore e ricevette richieste di opere di pittura (disegnò allora un ritratto di Isabella d'Este). Nell'aprile del 1500 lasciò Venezia, dove aveva compiuto studî per apprestamenti difensivi, e ritornò a Firenze, dove, secondo quanto riferisce un contemporaneo, condusse una vita "varia e indeterminata forte, sì che pareva vivere alla giornata"; si dedicava alla pittura (Sant'Anna, la Vergine e il Bambino), ma più spesso dava "opra forte ad la geometria, impacientissimo al pennello". Allora aveva già ricevuto commissioni dal re di Francia Luigi XII. Dal maggio 1502 al maggio 1503 L. fu lontano da Firenze, quasi sempre al servizio del duca Valentino (Cesare Borgia), a sua volta in stretto rapporto con Luigi XII. Un salvacondotto del Valentino dichiara L. "Architetto et Ingegnero Generale"; varî appunti di L. di questo periodo ci ricordano suoi viaggi a Urbino, a Rimini, a Cesena, a Pesaro, a Cesenatico e in altre città delle Marche e della Romagna, dove egli studia porti, problemi di idraulica, fortificazioni. A questo periodo appartengono gli originalissimi contributi di L. alla cartografia, al rilievo e alla descrizione dei luoghi. Ritornato a Firenze, si occupa ancora, per P. Soderini, di pittura, di questioni militari, e di canalizzazioni, a scopo sia pacifico sia militare (alcuni progetti arditi e utopistici sono tuttavia impressionanti per la lucidità della progettazione), e incomincia a studiare il volo degli uccelli e le leggi dell'idrologia; ordina i suoi appunti secondo quella che sempre più si precisa come una visione d'insieme, in una concezione altamente originale delle "forze prime" attive nella natura. Amareggiato per l'esito infelice del grande dipinto murale della Battaglia d'Anghiari (v. oltre), per la frustrazione dei suoi progetti di ingegnere, per l'incomprensione degli artisti e dei mecenati fiorentini verso il suo travaglio di ricercatore, L. nel 1505 è di nuovo a Milano, protetto di Luigi XII. Era però a Firenze nel marzo del 1508, per essere ancora a Milano nel settembre dello stesso anno, intento allo studio di sistemi di chiuse e di canali navigabili. Da alcuni disegni sembra che L. abbia seguito Luigi XII nel Bresciano al tempo della battaglia di Agnadello (14 maggio 1509), studiando l'idrografia della regione. Rimase a Milano al servizio del luogotenente francese Carlo d'Amboise, per il quale progettò un palazzo e una cappella (S. Maria alla Fontana). A questo periodo risalgono gli studî per il monumento equestre a G. G. Trivulzio. Importanti gli studî sulla navigazione fluviale; nelle ricerche anatomiche collabora con Marcantonio della Torre; studia la botanica. Nel dicembre del 1512 il ritorno di Massimiliano Sforza a Milano costrinse L. a rifugiarsi a Vaprio presso il fedelissimo discepolo F. Melzi, sinché, nel 1513 fu chiamato a Roma da Giuliano de' Medici. Ma a Roma L. si vide escluso dalle grandi opere del tempo: i progetti per S. Pietro e la decorazione del Vaticano; gli fu portato via il trattato De vocie che aveva composto; ostacolato nelle sue ricerche di anatomia, continuò a occuparsi di studî matematici e scientifici. Nei suoi appunti si legge: "li Medici mi creorno e destrusseno". Ma L. non aveva interrotto i rapporti con la Francia, come testimonia un suo appunto, e nel 1517 si rifugiava presso Francesco I, che gli dava residenza nel castello di Cloux presso Amboise e gli elargiva una pensione annua come "premier peintre, architecte et mechanicien du roi". L. aveva con sé alcuni quadri, qualcuno iniziato precedentemente a Firenze, una "infinità di volumi" di appunti e, benché impedito da paralisi alla mano destra, attendeva con passione agli studî di anatomia, dedicandosi anche all'architettura (progetto per il castello e il parco di Romorantin) e ad apparati di feste. Impressionanti testimonianze di quest'ultimo periodo sono i disegni in cui è immaginata la fine del mondo, evento fantastico in cui operano con logica coerenza e con terribile bellezza le forze della natura indagate da Leonardo. Il 29 aprile 1519 faceva testamento; morì tre giorni dopo.</p>

<p>Gran parte degli scritti di L. è scomparsa; quanto rimane è costituito da annotazioni non sistematiche, spesso riunite dall'autore senza nesso logico, anche se lo stesso L. aveva dichiarato di voler dare una disposizione più ordinata alle sue teorie. La maggior parte dei manoscritti di L. che possediamo proviene più o meno direttamente dal nucleo da lui lasciato in eredità a F. Melzi e disperso dopo la morte di questo (1570); una parte entrò in possesso di P. Leoni, che li smembrò formandone poi delle raccolte arbitrarie. Nell'elenco che segue sono indicati i più importanti di essi, con la denominazione in uso tra gli studiosi e distinti secondo il luogo in cui sono attualmente custoditi, nonché con l'indicazione in parentesi della probabile epoca di composizione (poche essendo le datazioni sicure) e del principale argomento trattato. Parigi, Biblioteca dell'Institut de France: codici A (1490-92; argomento vario); B (1487-90; arte militare); C (datato 1490; è detto anche Codice di luce et ombra per l'argomento prevalente); D (1508; ottica); E (dopo il 1515; geometria, volo degli uccelli); F (datato 1508; idraulica, ottica); G (1510-15; argomento vario); H, composto di tre quaderni (1493-94; miscellaneo); I, composto di due quaderni (1497-99; miscellaneo); K, composto di tre quaderni (1504-09; miscellaneo); L (1497 e 1502-03; argomento vario); M (1496-97; argomento vario); Ashburnham I e Ashburnham II (già ital. 2037 e ital. 2038 della Bibliothèque Nationale di Parigi), composti di fogli strappati da G. Libri rispettivamente dal Codice B e dal Codice A (con i quali quindi condividono l'epoca di composizione), entrati poi a far parte della raccolta di B. Ashburnham, restituiti in seguito alla Bibliothèque Nationale di Parigi e infine da questa passati alla Biblioteca dell'Institut de France (il secondo è quasi interamente dedicato alla pittura).</p>

<h2>Gioconda</h2>

<figure>
<img src="img/Gioconda.png" alt="Gioconda"/>
<figcaption>Ritratto di Lisa Gherardini, sposa di Francesco del Giocondo, detta Monna Lisa, la Giocond , 1503 - 1519 ca., Olio su tavola di legno di pioppo, 77 x 53 cm, Parigi, Musée du Louvre.</figcaption>
</figure>

<p>Secondo Vasari la giovane riprodotta sarebbe Lisa Gherardini, una nobildonna fiorentina, sposa del ricco commerciante Francesco del Giocondo, dal cui nome deriverebbe il titolo della tavola.
Il maestro avrebbe iniziato a lavorare al suo ritratto a Firenze, intorno al 1503-1505, ma non essendo riuscito a terminare l'opera, l'avrebbe portata con sé durante i suoi numerosi spostamenti, per poi terminarla nel castello di Cloux, in Francia, la sua ultima dimora da cui poi sarebbe entrata a far parte della collezione di Francesco I. <br> Due avvenimenti della vita coniugale di Francesco del Giocondo e Lisa Gherardini potrebbero aver scatenato la realizzazione di questo ritratto: l'acquisizione di una casa privata nel 1503 e la nascita di un secondo figlio, Andrea, nel dicembre 1502. <br>Il ritratto mostra una donna seduta a mezza figura, girata a sinistra, ma con il volto frontale, rivolto verso lo spettatore. Le mani sono dolcemente adagiate in primo piano, mentre sullo sfondo si apre un vasto paesaggio fluviale, con il consueto repertorio leonardesco di picchi rocciosi e speroni. <br> La donna è stretta in una pesante veste scollata, secondo la moda dell'epoca, con un ricamo sul petto e le maniche in tessuto diverso. Sulla testa ricade un velo trasparente che tiene fermi i lunghi capelli sciolti, che scivola lungo la spalla dove si trova appoggiato anche un leggero drappo, simile a una sciarpa.  <br> La Gioconda fa capolino da una sorta di loggia panoramica, il cui paesaggio sullo sfondo richiamerebbe, secondo alcuni, un preciso punto della Toscana, e cioè  dove l'Arno supera le campagne di Arezzo e riceve le acque della Val di Chiana.</p>

<h2>Leonardo alla corte milanese</h2>

<p>Nel 1482 Leonardo da Vinci, si stabilì alla corte di Ludovico Sforza, duca di Milano, come musicista e inventore. Non molto tempo dopo divenne il pittore di corte ufficiale e gli fu commissionato il ritratto dell'amante diciassettenne di <a href="Ludovico_Sforza.html">Ludovico il Moro</a>. Questo incarico avrebbe dato vita a uno dei ritratti più affascinanti dell'arte dell'Europa occidentale: la <b>Dama con l'ermellino</b>.</p>

<figure>
<img src="img/dama_ermellino.png" alt="dama ermellino"/>
<figcaption>Dama con l’Ermellino, 1487-1490 circa. Dipinto a olio su tabola di noce, misura 54.8 x 40.3. La scena è ambientata in una delle stanze del castello sforzesco.</figcaption>
</figure>

<p>La giovane donna ritratta nel dipinto, Cecilia Gallerani, nacque in una famiglia non nobile, come dimostra l'abito modesto del dipinto. Inizialmente entrò al servizio del duca come dama di compagnia, ma diventò presto una delle sue preferite grazie alla sua mente acuta, alla sua educazione e alla sua bellezza. Conosceva la letteratura, scriveva versi in latino e in italiano e veniva spesso definita una "grande luce della lingua italiana", una musa e un'intellettuale, arrivando ad essere paragonata a Saffo, poetessa dell'antica Grecia. Nel 1491, dopo dieci anni di fidanzamento, Ludovico Sforza sposò Beatrice d'Este. A maggio di quell'anno, però, Cecilia diede alla luce il figlio del duca, Cesare, e in seguito sposò il conte Lodovico Carminati de Brambilla, noto come Ludovico Bergamino. Cecilia viveva a Palazzo Carmagnola a Milano, che era stato donato al figlio Cesare dal padre. Conservò il ritratto dipinto da Leonardo nelle sue camere. Morì nel 1536.</p>

<p>Ludovico Sforza veniva spesso chiamato "l'Ermellino bianco" in quanto nel 1488 il re di Napoli lo aveva insignito dell'Ordine dell'Ermellino, un titolo cavalleresco. <br> La prima parte del cognome di Cecilia suonava come "galé", che in greco significa "donnola" o "ermellino". L'animale che la Dama tiene in grembo potrebbe quindi essere visto come un simbolo dei due amanti.</p>

<p>Il dipinto è stato protagonista di una serie di travagliate vicende. Nel corso del XX secolo, dopo lo scoppio della Prima Guerra mondiale, l'opera venne trasferita a Dresda per approdare a Cracovia nel 1920. Nel 1939 fu confiscata come bottino di guerra e portata a Berlino. Solo nel 1946 fu restituita al Czartoryski Museum di Cracovia. Il 19 maggio 2017 l'opera viene spostata al Museo Nazionale di Cracovia dove oggi si trova.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
