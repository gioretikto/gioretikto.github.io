<!DOCTYPE html>
<html>
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Tiberio"/>
    <title>Tiberio</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.php">Home</a></li>
        <li><a class="navbar" href="../documentation.html">Documentation</a></li>
    </ul>
</nav>
            
<div class="content">

<h1>Tiberio</h1>

<p>Uno dei problemi che Augusto si trovò ad affrontare fu quello della successione: chi avrebbe ricoperto, dopo di lui, il ruolo di principe e con quali criteri sarebbe stato scelto? Il problema, in realtà, non fu risolto chiaramente e definitivamente, costituendo in seguito un fattore di permanente instabilità per lo stato. Del resto, il problema nasceva dall’ambiguità stessa delle riforme istituzionali augustee: le istituzioni repubblicane rimanevano formalmente in vita entro uno stato che però, nei fatti, era una monarchia. Utilizzare apertamente il criterio dinastico, tipico dei
regimi monarchici, avrebbe messo in crisi il “compromesso” augusteo fra principe e senato. L’avversione dei romani nei confronti della monarchia avrebbe
portato quindi a escludere il criterio dinastico; d’altro canto, Augusto riteneva naturale che la scelta del nuovo principe cadesse all’interno della sua famiglia. Il problema era infine complicato dal fatto che Augusto non aveva eredi diretti, dato che aveva avuto solo una figlia. La scelta cadde infine sul 
<b>figlio adottivo Tiberio</b>, sia pure senza troppa convinzione. Tiberio era figlio di Tiberio Claudio Nerone e di Livia (anch’essa della <i>gens</i> Claudia), diventata moglie di Augusto nel 38 a.C. Dalle complesse relazioni parentali fra i Claudi e i Giuli (la <i>gens</i> di Augusto) scaturì una <b>dinastia</b> di quattro imperatori durata dal 14 al 68 d.C., che è pertanto detta <b>giulio-claudia</b>. Quando Augusto era ancora in vita, a Tiberio furono conferiti la potestà tribunizia e l’<b>imperium proconsolare</b>, che lo rendevano di fatto pari in dignità e prerogative al principe. Alla morte di Augusto (14 d.C.), la successione avvenne dunque in modo naturale e senza conflitti.</p>

<h2>Tiberio e il difficile rapporto col senato</h2>

<p>Tiberio, dotato di una certa esperienza come capo militare e amministratore, era una persona adatta al compito di governare lo stato e il suo principato, specie nella fase iniziale, può essere considerato positivo. Nell’amministrazione, infatti, Tiberio fu anche più attento di Augusto nelle spese, e alla sua morte <b>lasciò le finanze romane in condizioni eccellenti</b>. In <b>politica estera</b> Tiberio si attenne all’indirizzo di Augusto, limitandosi a guerre difensive e di salvaguardia dei confini. Fra queste rientrarono le campagne condotte da Germanico, nipote di Tiberio, al di là del Reno: mentre il giovane condottiero sperava nuovamente di portare la linea del confine all’Elba, il principe lo richiamò, lasciando che le offensive romane svolgessero la sola funzione di fronteggiare le scorribande dei germani. Tiberio fu assai meno abile nella politica interna: con l’andare del tempo, infatti, egli entrò in <b>cattivi rapporti con il senato</b>. Di inclinazione conservatrice e legato ai valori dell’aristocrazia tradizionale, egli cercò a lungo di ottenere una schietta collaborazione dal senato, ma non vi riuscì, in primo luogo a causa del servilismo ormai dominante nei senatori, che erano preoccupati soprattutto dalla possibilità di perdere i propri privilegi. Nel clima di sospetto reciprocoche si creò, i senatori interpretarono poi come pura ipocrisia la frequente richiesta di pareri rivolta loro dal principe.</p>

<h2>L’influenza di Seiano e il ritiro di Tiberio a Capri</h2>

<p>L’indole sospettosa di Tiberio lo indusse, nella parte finale del suo regno, a una continua attività di sorveglianza e repressione nei confronti di complotti veri o presunti. Il suo operato peggiorò notevolmente a mano a mano che su di lui aumentava l’influenza dell’ambizioso prefetto della guardia
pretoria, Seiano, interessato a predisporre la sua stessa successione a imperatore. Seiano alimentò ad arte i sospetti di Tiberio su macchinazioni ai suoi danni, così la seconda parte del regno di Tiberio fu caratterizzata da continui processi: chi era sospettato di tramare contro il principe veniva imputato del reato di lesa maestà, previsto per chi ostacolasse o oltraggiasse un magistrato, che poteva essere punito con la morte, come spesso accadde in que-
st’epoca. Seiano giunse a far uccidere il figlio del principe, Druso, per aprirsi la strada al principato. Scoperto, venne a sua volta condannato a morte. 
Nel frattempo, disgustato dal clima di continue cospirazioni di Roma, Tiberio si ritirò nella sua villa di Capri, da dove continuò a governare l’impero per mezzo di lunghe missive al senato. Morì nel 37, senza avere regolato la propria successione.</p>

<footer>
<p><b>guardia pretoria</b>: era un corpo scelto di soldati posti a difesa dell’imperatore, istituito da Augusto nel 27 a.C.</p>
</footer>

<section>
<a href="augusto.html">&#171; Augusto</a></p>
<a href="index.html">Index</a>
<a href="caligola.html">Caligola &#187;</a>
</section>

</div>

</body>
</html>