<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Enrico Mattei">
	<title>Enrico Mattei</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Versailles</h1>

<p>Enrico Mattei nasce il 29 aprile 1906 ad Acqualagna in provincia di Pesaro, da Angela Galvani e Antonio. Nel 1919 il padre da brigadiere dei carabinieri è promosso maresciallo e la famiglia si trasferisce a Matelica, in provincia di Macerata. Finite le scuole elementari, Enrico frequenta la scuola tecnica inferiore. Le ristrettezze economiche della famiglia e la rigida disciplina imposta dal padre lo spingono a cercare subito un’autonomia economica. Dopo una breve esperienza come verniciatore di letti di metallo, nel 1923 entra come garzone alla conceria Fiore. </p>

<p>La carriera di Mattei nell'azienda è rapida: prima operaio, poi aiutante chimico, infine, a soli vent'anni, diventa direttore del laboratorio. Grazie al miglioramento della posizione aziendale, nel 1926 riesce ad aprire un negozio di stoffe per la madre. Presto, però, cominciano a sentirsi gli effetti della crisi economica e gli affari peggiorano: nel 1929 la conceria chiude, Mattei si trasferisce a Milano dove apre con la sorella e il fratello un piccolo laboratorio di oli emulsionanti per l'industria conciaria e tessile. Nel 1934 fonda l'Industria Chimica Lombarda, con uno stabilimento in via Tartini, nella periferia industriale di Milano. <br> Nel 1936 si sposa con la viennese Greta Paulas, si diploma ragioniere e si iscrive all'Università Cattolica. </p>

<h2>La politica e la resistenza al Fascismo</h2>

<p>Nel maggio 1943 incontra Giuseppe Spataro, esponente della Democrazia Cristiana, che lo aveva introdotto al nuovo partito, attraverso il quale arriva ai circoli antifascisti milanesi. Il 25 luglio 1943, si unisce insieme a Marcello Boldrini, economista dell’Università Cattolica, ai gruppi partigiani attivi sulle montagne circostanti Matelica. Tornato a Milano riprende i contatti con la Democrazia Cristiana locale che lo nomina, per le sue doti organizzative più che militari, comandante del Corpo volontari per la libertà, la prima struttura di coordinamento delle forze partigiane durante la Seconda guerra mondiale riconosciuta sia dal Governo italiano che dagli Alleati. Nei giorni successivi alla tormentata fine della guerra civile in Italia, Mattei viene incaricato di liquidare e di provvedere alla sostanziale privatizzazione degli asset energetici dell'Agip, l’Azienda generale italiana petroli, costituita nel 1926 dallo Stato italiano per sviluppare una propria attività petrolifera. </p>

<h2>La nascita di Eni e la morte del fondatore</h2>

<p>Mattei sceglie però di non seguire questa indicazione, per realizzare un obiettivo che ritiene fondamentale: garantire al Paese un'impresa energetica nazionale, in grado di assicurare quanto serve ai bisogni delle famiglie e allo sviluppo della piccola e media impresa a prezzi più bassi rispetto a quelli degli oligopoli internazionali. Raddoppia la perforazione dei pozzi, sfrutta al meglio la ricerca mineraria nella Val Padana, sceglie le alleanze necessarie all’interno del governo e dei partiti che lo sostengono per realizzare ciò che per il momento è solo nella sua mente. Ci riesce nel 1953 con l'istituzione dell'Eni, dopo una lunga e travagliata discussione - iniziata nel 1947 -, tra chi sosteneva ad oltranza l'iniziativa privata e quanti erano fautori di una forte presenza dello Stato nell'economia. </p>

<p>È in quegli anni che il fondatore di Eni costruisce una rete di collaboratori capaci di muoversi sulla scena internazionale: questo diviene uno dei punti di forza che Eni, oltre gli interessi specifici, sa offrire all'azione diplomatica dell'Italia. È tra i primi a coltivare lo spirito di frontiera e il rispetto delle culture diverse. Il 27 ottobre 1962 il suo aereo, proveniente da Catania diretto a Linate, precipita a Bascapè in provincia di Pavia. Muoiono Mattei, il pilota Irnerio Bertuzzi e il giornalista americano William McHale.</p>

<h2 id="piano">Piano Mattei</h2>

<p>Il presidente dell’Eni tra la fine degli anni ‘50 e gli inizi degli anni ‘60 offrì condizioni molto vantaggiose ai paesi africani produttori di gas e petrolio, con l’intento di rafforzare la sua azienda e sottrarli allo sfruttamento delle <b>Sette Sorelle</b>, espressione usata da Mattei per indicare le compagnie petrolifere multinazionali, come la statunitensi Exxon, Mobil, Texaco, Standard oil of California (Socal), Gulf oil, l’anglo-olandese Royal Dutch Shell e la britannica British petroleum, che fino alla crisi petrolifera hanno avuto un ruolo dominante sul mercato del greggio. A detta di Mattei, queste compagnie «erano abituate a considerare i mercati di consumo come riserve di caccia per la loro politica monopolistica». Il presidente dell’Eni decise invece di cambiare paradigma, garantendo agli Stati africani la maggior parte degli introiti e superando la regola in vigore fino ad allora di una divisione del 50 e 50 tra compagnie petrolifere e Paesi produttori.
Una strategia basata sull’anticolonialismo

Nella strategia aziendale di Enrico Mattei l’anticolonialismo era quindi allo stesso tempo uno strumento e un fine. «Abbiamo iniziato una nuova formula. Paghiamo i diritti che pagano gli altri e in più coinvolgiamo il Paese produttore al 50% nella produzione e nello sviluppo delle proprie risorse», disse. L’impegno di Mattei fu anche e soprattutto politico, come dimostra, ad esempio, l’aiuto e il sostegno che diede alla Rivoluzione algerina. Ad Algeri, nel giardino a lui dedicato nel municipio di Hydra, una targa ricorda ancora oggi come Mattei sia stato un «difensore tenace e convinto dei valori democratici». Il fondatore dell’Eni, d’altronde, aveva alle spalle la sua militanza di partigiano cristiano e la sua partecipazione attiva alla Resistenza contro il fascismo.
L’intuizione di Mattei e la formula del 75/25

Secondo Marcello Colitti, che ha a lungo lavorato all’Eni, il progetto di Mattei di sviluppo dell’Africa poté inizialmente avvantaggiarsi di un sostanziale disinteresse da parte della grandi multinazionali, che non credevano nello sviluppo economico del continente e quindi non lo ritenevano luogo privilegiato di investimento, come racconta Eleonora Belloni nell’articolo «L’Eni e il Terzo Mondo. L’anticolonialismo di Enrico Mattei nelle pagine de “Il Gatto Selvatico”». Mattei ebbe l’intuizione di fare di questa debolezza un punto di forza, con la creazione di un sistema africano di raffinazione basato su compagnie miste tra Eni e governi locali. Secondo il fondatore dell’Eni il petrolio doveva essere messo al servizio di una politica tesa al contempo al benessere dei paesi produttori e dei paesi consumatori. In sostanza, dal suo punto di vista, bisognava porre nuove basi su cui fondare i rapporti fra l’Occidente industrializzato e il cosiddetto Terzo mondo. In questa prospettiva la questione petrolifera diventava il terreno su cui decidere il futuro delle relazioni fra il mondo occidentale industrializzato e i Paesi che detengono le risorse indispensabili alla sua crescita. La formula dell’Eni che introduceva un sistema di distribuzione degli utili più favorevole ai Paesi produttori, prevedendo una spartizione del 75/25 al posto del 50/50, riflette questa visione.
</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
