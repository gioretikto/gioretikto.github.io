<!DOCTYPE html>
<html>
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Didattica Generale"/>
    <title>Didattica Generale</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.php">Home</a></li>
        <li><a class="navbar" href="../documentation.html">Documentation</a></li>
    </ul>
</nav>
            
<div class="content">

<h1>Didattica Generale</h1>

<h2>Ausubel</h2>

<p>David Paul Ausubel (New York, 25 ottobre 1918 – New York, 9 luglio 2008), psicologo dell’età evolutiva, per oltre venticinque anni ha svolto attività di ricerca e insegnamento in diverse università, tra cui la City University di New York. Per Ausbel è determinante  l’esistenza  di  adeguate  “preconoscenze”  al  fine  di  consentire una strutturazione efficace delle nuove conoscenze  (Ausubel,  1995). </p>

<p>Innanzitutto per lo psicologo l’apprendimento implica due stadi: il primo concerne il modo in cui l’informazione perviene al discente; il secondo, la maniera in cui egli la incorpora nella sua struttura cognitiva preesistente (ibi, p. 73 e succ.). Circa il primo stadio esistono due modalità:</p>

<ul>
	<li><p><b>per ricezione</b>, se l’informazione è data da altri e lo studente deve solo immagazzinarla;
	<li><p><b>per scoperta</b>, quando l’informazione è frutto di una scoperta autonoma del soggetto.</p></li>
</ul>

<p>l’apprendimento per ricezione è antinomico all’apprendimento per scoperta.</p>

<p>Riguardo al secondo stadio, l’incorporazione può avvenire in maniera <b>meccanica</b>, ovvero giustapponendo il nuovo contenuto al vecchio, o in maniera <b>significativa</b>, cioè innestando le nuove conoscenze sulle pregresse. Un esempio di apprendimento meccanico sono gli esercizi stimolo-risposta, in cui due significati sono associati in maniera arbitraria e la richiesta è di imparare a memoria tale associazione. Al contrario, nell’<i>apprendimento significativo</i> il nuovo contenuto simbolico, attraverso un’operazione di “sussunzione”, si collega in maniera non arbitraria e soggettiva a immagini, simboli, concetti, affermazioni già esistenti nella struttura cognitiva del soggetto [La struttura cognitiva a cui il nuovo materiale va collegato varia da persona a persona in base all’età, al livello culturale e sociale, al quoziente intellettivo (Ausubel, 1978, pp. 80-81)]. Le conoscenze che lo studente già possiede sono per Ausubel il più importante fattore che influenza l’apprendimento.</p>

<p>L’<b>apprendimento significativo</b> è quel tipo di apprendimento che consente di dare un senso alle conoscenze, permettendo  l’integrazione  delle  nuove  informazioni  con  quelle  già possedute e l’utilizzo delle stesse in contesti e situazioni differenti,  sviluppando  la  capacità  di  problem  solving,  di  pensiero  critico,  di  metariflessione  e  trasformando  le  conoscenze  in  vere  e  proprie  competenze.</p>

<p>Ausubel parla di significato logico e psicologico: quest’ultimo indica il significato che un materiale ha per un individuo; il significato logico è invece quello che il materiale stesso  presenta se soddisfa le condizioni generali di significatività (ibi, p. 101), cioè se per una comunità culturale, non per un solo individuo, è collegato a certe idee rilevanti (generalizzazioni, esempi, concetti congruenti col materiale in oggetto). C’è apprendimento significativo per un soggetto quando il significato logico diventa psicologico.</p>

<section>
<a href="comparative_sup.html">&#171; Nerva</a></p>
<a href="index.html">Index</a>
<a href="adriano.html">Adriano &#187;</a>
</section>

</div>

</body>
</html>
