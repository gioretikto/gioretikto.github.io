<!DOCTYPE html>
<html lang="it">
<head>
 <meta charset="utf-8">
 <meta name="viewport" content="width=device-width, initial-scale=1.0">
 <meta name="description" content="Federico II di Svevia"/>
 <title>Federico II di Svevia</title>
 <link rel="stylesheet" type="text/css" href="../style.css" media="screen">
</head>

<body>

<nav>
  <ul>
    <li><a class="navbar" href="../index.html">Home</a></li>
    <li><a class="navbar" href="index.html">Index</a></li>
  </ul>
</nav>
 
<div class="content">

<h1>Federico II di Svevia</h1>

<p>Federico Ruggero Costantino di Hohenstaufen (Jesi, 26 dicembre 1194 – Fiorentino di Puglia, 13 dicembre 1250) Discendeva per parte di madre da <b>Costanza d'Altavilla</b> (figlia di Ruggero II di Sicilia, e zia di Guglielmo II) quindi dai normanni di Altavilla (Hauteville in francese), conquistatori di Sicilia e fondatori del suddetto Regno di Sicilia. Da parte di padre da <b>Enrico IV</b> che divenne imperatore (1191-97) alla morte del padre Federico I, il Barbarossa (appartenente alla nobile famiglia sveva degli Hohenstaufen).</p>

<p><b>Innocenzo III</b> credeva fermamente che il pontefice, in quanto rappresentante di Cristo in terra, fosse superiore all’imperatore e a tutti i sovrani, che gli dovevano perciò rispetto e obbedienza. Per questo motivo, quando alla morte di Enrico VI ricominciarono i contrasti per la nomina del nuovo imperatore, il papa intervenne con decisione. Tra i contendenti scelse <b>Ottone IV di Brunswick</b>, cercando di convincerlo a rinunciare al regno di Sicilia per evitare così l’accerchiamento dello stato della Chiesa. Ma Ottone non mantenne l’impegno, e allora Innocenzo III affidò l’impero al giovane figlio di Enrico VI, <b>Federico II di Svevia</b> (1220-50). Questi giurò obbedienza al papa, gli promise che non avrebbe mai unito l’impero al regno di Sicilia, e si impegnò a guidare una nuova crociata per riconquistare Gerusalemme. Con l’appoggio del papa e con l’aiuto del re di Francia, nel 1214 Federico II sconfisse Ottone di Brunswick nella battaglia di <i>Bouvines</i>, in Francia.</p>

<h2>Incoronamento</h2>

<p>Incoronato imperatore nel 1220, Federico II non mantenne nessuna delle promesse fatte al papa. Cercò anzi di riaffermare con forza il potere imperiale, come avevano fatto suo nonno e suo padre. In particolare volle fare dell’Italia il centro dell’impero, unificando l’intera penisola sotto il suo dominio. A questa politica si opposero tutti coloro che temevano di dover nuovamente
sottostare all’autorità dell’imperatore: i grandi feudatari tedeschi, i comuni italiani e i papi. Le ostilità cominciarono quando papa Gregorio IX <b>scomunicò l’imperatore</b> perché ritardava la partenza per la crociata in Terrasanta, a suo tempo promessa, paragonandolo all’<b>Anticristo</b>, il  personaggio che, secondo una credenza assai diffusa nel Medioevo, si sarebbe sostituito al Messia prima della fine dei tempi. Federico II fu allora costretto a partire per la Palestina. Invece di spendere tempo e denaro in una lunga guerra, nel 1228 l’imperatore preferì stringere un accordo con il sultano d’Egitto, ottenendo per dieci anni la cessione di Gerusalemme, Nazareth e Betlemme. In questo modo Federico II, liberatosi dall’obbligo della crociata, poté dedicare ogni attenzione alla complessa situazione dell’impero.Tornato in Italia, l’imperatore dovette <b>fronteggiare la Lega lombarda</b>, che i comun i guelfi, con l’appoggio del papa, avevano ricostituito. Contemporaneamente anche in Germania i grandi feudatari si erano ribellati, con l’appoggio di Enrico, il figlio maggiore dell’imperatore. Federico II reagì con grande energia: prima riportò l’ordine in Germania, imprigionando il figlio Enrico; poi nel 1237 <b>sconfisse duramente i comuni guelfi</b> nella battaglia di Cortenuova. Ormai l’intera Italia era sotto il controllo dell’imperatore e dei ghibellini suoi seguaci. E il papato si venne a trovare stretto come in una morsa tra l’impero e il regno di Sicilia.</p>

<h2>Federico II: dal trionfo al declino</h2>

<p>Mentre combatteva i suoi nemici, Federico II aveva rafforzato il suo potere nel regno di Sicilia con le <b>Costituzioni di Melfi</b> del 1231, una raccolta di leggi ispirata al diritto imperiale romano (
<i>Liber Augustalis</i>. In queste leggi affermava che il re era il rappresentante diretto di Dio in terra. Tutti i poteri appartenevano al sovrano, che li esercitava attraverso funzionari e giudici da lui nominati. Sotto la guida di Federico II il regno di Sicilia conobbe un periodo di splendore. La capitale, Palermo, fu una delle città più famose del tempo, anche perché alla corte del sovrano giunsero i maggiori filosofi, scienziati e poeti del Mediterraneo. La grande potenza raggiunta da Federico II suscitò allarme e timore tra i suoi avversari. Il papa, i comuni guelfi e le repubbliche marinare temevano di dover sottostare all’autorità dell’imperatore, perdendo la propria autonomia. Si accese così un nuovo, durissimo conflitto. Federico II fu scomunicato per la seconda volta e il papa dovette rifugiarsi in Francia, per sottrarsi all’ira dell’imperatore. Ripresa la lotta contro i comuni, Federico II marciò contro <b>Parma</b>, che si era ribellata, ma subì un’umiliante sconfitta. Stessa sorte toccò al figlio Enzo, vinto e catturato dai Bolognesi a <b>Fossalta</b>, nel 1249. Nel pieno del conflitto con i comuni e con il papa, Federico II morì a Castel Fiorentino, in Puglia, nel 1250.</p>

<h2>FEDERICO II: STUPOR MUNDI</h2>

<figure>
<img src="img/federicoII.png" alt="federico II"/>
<imagecaption>In questa miniatura dal suo trattato De arte venandi cum avibus Federico II è rappresentato nelle vesti di falconiere</imagecaption>
</figure>

Tra le sue caratteristiche, vi fu anche la passione per la falconeria, la caccia con uccelli rapaci addestrati. A essa dedicò un importante trattato, il <i>De arte venandi cum avibus</i> (“L’arte di 
cacciare con gli uccelli”), un vero capolavoro sia dal punto di vista tecnico-scientifico, sia da quello letterario. Esso contribuì all’affermazione del mito di Federico II, ricordato con l’appellativo di <i>stupor mundi</i>, “colui che stupisce il mondo”.</p>

<section aria-label="End">
<a href="federicoI.html">&#171; Federico I il Barbarossa</a>
<a href="index.html">Index</a>
<a href="manfredi.html">Manfredi: il regno di Sicilia dopo Federico II &#187;</a>
</section>

</div>

</body>
</html>
