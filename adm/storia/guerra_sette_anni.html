<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Un conflitto «Mondiale»: La Guerra dei sette anni"/>
    <title>Un conflitto «Mondiale»: La Guerra dei sette anni</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>Un conflitto «Mondiale»: La Guerra dei sette anni</h1>

<p>La <b>Francia</b>, combatté tutte le guerre del Settecento con l’ambizione di diventare la potenza egemone del continente europeo, ma dovette infine accantonare questi sogni di grandezza. Rimaneva un Paese ricco e potente, ma funestato, all’interno, da gravi contraddizioni, e sempre più indebitato. Dalle tre guerre di successione, inoltre, uscì consolidata la forza dell’<b>Inghilterra</b>, basata sulla stabilità interna (grazie alla monarchia parlamentare) e sull’impero coloniale. Nella seconda metà del Settecento, in seguito all’ennesimo conflitto, essa accrebbe ulteriormente il suo prestigio.

<p>Pochi anni dopo la pace di Aquisgrana, infatti, si accese una nuova guerra, provocata questa volta dal desiderio di Maria Teresa d’Austria di recuperare il controllo della Slesia, strappatagli da Federico II di Prussia. Si verificò a quel punto un brusco <b>cambiamento</b> nelle alleanze. Infatti l’Austria si alleò con la sua nemica storica, la Francia, e con la Russia: forte di questi appoggi, mosse guerra contro la Prussia, che era sostenuta soltanto dall’Inghilterra. <br>Prese così avvio la guerra dei Sette anni (1756-63), quello che può essere definito a ragione il primo conflitto «mondiale» della storia, perché fu combattuto, oltre che sul fronte europeo, anche su quello delle colonie oltremare: in America settentrionale infatti lo scontro oppose le colonie inglesi a quelle francesi e ai loro alleati indiani; ebbe la meglio la <b>flotta inglese</b>, che sbaragliò su tutti i mari le navi francesi e spagnole.</p>

<h2>LA VITTORIA DI INGHILTERRA E PRUSSIA, PRIMA DI TRENT’ANNI DI PACEL</h2>

<p>La <b>pace di Parigi</b> (1763) sancì la vittoria di Inghilterra e Prussia: l’<b>Inghilterra</b> ingrandì il proprio impero, in particolare in America, dove s’im-padronì di Lousiana e Canada (due colonie francesi) e della Florida spagnola.Quanto ai confini europei, la Prussia riuscì a conservare la Slesia, che era stata la causa prossima della guerra.La guerra dei Sette anni fu l’ultimo dei conflitti settecenteschi: dal 1763 l’Europa politica tornò a respirare un clima di pace, all’insegna dell’«equilibrio» tra le forze. Tale situazione era destinata a durare per circa trent’anni: sarebbe stata sconvolta dalla <a href="rivoluzione_francese.html">Rivoluzione francese</a>.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
