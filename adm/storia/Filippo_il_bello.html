<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La crisi della Chiesa">
	<title>La crisi della Chiesa</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La crisi della Chiesa</h1>

<p>Chiesa e impero erano assurti nel corso del Medioevo a principali istituzioni che incarnavano l’autorità religiosa e politica. L’una e l’altro nel XIV secolo persero gran parte del loro prestigio e potere.
A <b>Filippo IV il Bello</b> re di Francia (Fontainebleau 1268 - ivi 1314), figlio di Filippo III l'Ardito e di Isabella d'Aragona, si deve la trasformazione dello stato in una monarchia nazionale accentrata. Fu in contrasto con il papa <b>Bonifacio VIII</b>, per la decisione di chiedere imposte anche al clero. Dal papa Clemente V ottenne il trasferimento della sede papale ad Avignone e la soppressione dell'ordine dei Templari. Fu re di Francia dal 1285 al 1314. </p>

<p>Nel 1296 Filippo IV il Bello, bisognoso di denaro per le sue guerre, decise diestendere al clero nazionale l’obbligo di pagare le imposte. Il papa Bonifacio VIII, convinto assertore dell’origine divina del potere papale, rispose a Filippo con le bolle <i>Clericis laicos</i>, che vietava al clero di pagaretasse e ai laici di imporle senza il consensodella Santa Sede, e <i>Asculta fili</i> (1301), che riaffermava la supremazia papale. Filippo mobilitò la Francia contro il pontefice, e Bonifacio replicò con una nuova bolla, <i>Unam Sanctam</i>, emessa nel 1302 da Bonifacio VIII, è il testo più esplicito della dottrina ierocratica, già perseguita da Gregorio VII (1073-1085) e da Innocenzo III (1198-1216), secondo cui il potere spirituale della Chiesa e del papa prevale su quello temporale dei sovrani e dello stesso imperatore. Il documento si inquadra in un’età che vede l’affermazione delle monarchie nazionali a discapito dell’unità della Repubblica Cristiana e anche del Sacro Romano Impero, poteri universali che hanno caratterizzato l’alto e il pieno Medioevo. All’alba del XIV secolo, vanno invece affermandosi nuovi stati che non intendono riconoscere altre autorità (superiori e universali) se non quella del proprio sovrano. Il conflitto si chiuse nel 1303 con la cattura di Bonifacio VII da parte dei francesi nel palazzo di Anagni. Giacomo Sciarra Colonna, rappresentante di una nota famiglia romana, inviato ad Anagni da Filippo insieme al giurista <b>Guglielmo di Nogaret</b>, offese e maltrattò il papa. L’episodio viene ricordato come lo «<b>schiaffo di Anagni</b>». Bonifacio venne poi liberato dalla popolazione e morì a Roma poche settimane dopo.</p>

<p id="scisma">Nel 1305 Filippo il Bello indusse i cardinali a eleggere papa, come <b>Clemente V</b> (1305-14), un cardinale francese a lui fedelissimo. A sottolineare in forma estrema la sudditanza, questi nel 1309 eresse la sede del papato nella città di Avignone. E qui risiedettero sette papi francesi fino al 1377, durante il periodo che poi venne definitodella «cattività avignonese». <br> Questo stato di cose suscitò forti proteste in seno al mondo cattolico, facendo profilare il pericolo di scismi. Mai si era vista la Chiesa diventare uno strumento tanto diretto della politica e degli interessi di un singolo Stato. </p>

<p id="VI">Papa <b>Clemente VI</b> (Maumont, Corrèze, 1291 - Avignone 1352) (Pierre Roger), cardinale (1338) e consigliere di Filippo VI di Francia, successore di Benedetto XII dal 1342-1352, fu il più grande oratore del suo tempo e abile diplomatico, certamente il più francese dei papi di quest'epoca tutta francese. Sotto la sua mediazione fu possibile stipulare l'armistizio di Malestroit tra Francia e Inghilterra. Per quanto concerne i rapporti con l'impero, durante il papato di Clemente VI avvenne la destituzione di Ludovico il Bavaroe l'elezione di Carlo IV di Boemia (1346). L'anno seguente Ludovido il Bavaro morì e perciò avvenne il riconoscimento generale del nuovo re di Germania.<br> In Italia, sotto la guida dell'arcivescovo di Milano Giovanni Visconti, il partito ghibellino colse notevoli successi in Piemonte, a Genova, a Bologna. A roma si colloca il singolare tentativo compito da <a href="Cola_Rienzo.html">Cola di Rienzo</a>, espressione dell'umanesimo e delle utopie politiche prodotte dal crescente interesse per l'antichità. Cola di rienzo si mise in luce poco dopo l'elezione di Clemente VI, nel corso di un'ambasceria che doveva consegnare al papa l'elenco delle cariche che gli erano state assegnate dal comune di Roma, con pteizione perché il tempo del Giubile venisse ridotto a cinquant'anni: le cariche furono accettate e il Giubileo fu indetto per l'anno 1350. Cola di Rienzo assunse nel 1347 l'amministrazione della città di Roma e rese noti i suoi progetti: restituire la sovranità al popolo di Roma, dover aver sottomesso i baroni e le compagnie di ventura che infestavano l'Italia. A completamente di tutto ciò, Roma fu proclamata indipendente dal papa e dall'imperatore. I sogni di Cola di Rienzo durarano sette mesi. L'anno santo, al contrario, si svolse con un certo ordine, nonostante la peste nera, perché l'afflusso di pellegrini comportava benefici economici per tutti. Dopo un atteggiamento inizialmente cauto, scomunicò Cola di Rienzo, contribuendo così alla sua caduta. Acquistò Avignone dalla regina Giovanna di Napoli, facendo temere a molti che il trasferimento della sede papale risultasse definitivo.</p>

<p>Per rispondere al profondo disagio e persino all’indignazione diffusi, <b>Gregorio XI</b> (1370-1378), anch’egli francese, nel 1378 riportò a Roma la sede papale. Dopo la sua morte, solo il tumulto del popolo romano indusse il collegio cardinalizio a non rieleggere un francese, a nominare papa un italiano, <b>Urbano  VI</b> (1378-1389), e a non riportare la sede papale in Francia. Ma i cardinali francesi reagirono: elessero un altro papa, Clemente VII (1378-94), che si stabilì ad Avignone. Così ebbe luogo lo <b>scisma d’Occidente</b>, con una parte dell’Europa che riconosceva il papa italiano e un’altrache obbediva a quello francese. Nel 1409 venne addirittura eletto un terzo papa.</p>

<div class="def">
<p><b>Papa Bonifacio VII</b>: Giurista, fondatore dell'Università <a href="La_Sapienza.html">La Sapienza di Roma</a> e organizzatore del primo Giubileo, nel 1300. Ma anche arrogante, egocentrico, avido di soldi e potere: Bonifacio VIII fu un personaggio controverso. Dante Alighieri, che per i maneggi pontifici fu costretto all'esilio, gli riservò un posto nell'inferno ancor prima che fosse morto, mentre Jacopone da Todi lo apostrofò come "novello anticristo", pagando la sua audacia con la scomunica e il carcere. Le leggende popolari sul suo conto si sprecavano: c'era chi diceva fosse superstizioso, chi raccontava che il suo anello emanasse "un'ombra talvolta luccicante, talvolta no" e assumesse forme nuove, umane e animalesche. Di certo Bonifacio fu l'ultimo a concepire il pontefice come massima autorità spirituale e politica della cristianità, superiore a qualsiasi sovrano.</p>

<p>Erano trascorsi appena quattro mesi di pontificato quando papa Celestino V abdicò, creando le condizioni per una nuova elezione. Questa avvenne in soli dieci giorni nel conclave riunito in Castel Nuovo, a Napoli, il 24 Dicembre 1294. Il Sacro Collegio scelse il cardinale Benedetto Caetani, che fu poi incoronato nella Basilica di San Pietro a Roma il 23 gennaio 1295 con il nome di Bonifacio VIII. I Caetani erano un’antica famiglia nobile originaria di Gaeta, che vantava una discendenza fin dal XII secolo. Spregiudicati, ambiziosi e per niente inclini al compromesso, furono protagonisti della storia del Ducato di Gaeta, della Repubblica di Pisa, dello Stato Pontificio e del Regno delle due Sicilie. Il loro potere fu spesso causa di rivalità con altre famiglie del tempo, tra cui, in particolare, i Colonna. L’elezione del nuovo papa, quindi, fu vista malvolentieri da molti aristocratici, i quali inevitabilmente finirono per scontrarsi con il disegno teocratico promosso dalla nuova politica ecclesiastica. Secondo quanto afferma Dante, l’elezione papale di Bonifacio VIII fu infatti viziata da simonia (termine che fa riferimento alla compravendita di cariche ecclesiastiche) e lo stesso Celestino V fu raggirato da quest’ultimo per rinunciare alla carica. In effetti il pontificato di Celestino V fu caratterizzato da una notevole ingenuità nella gestione amministrativa della Chiesa. Il papa, anziano e da sempre dedito alla vita monastica ed eremitica, non conosceva il latino, i suoi concistori si svolgevano in volgare, ed era facile per lui cadere in continui errori burocratici, come ad esempio assegnare lo stesso beneficio a più di un richiedente. La confusa gestione dell’ufficio, unita ad una personalità probabilmente debole e non adatta a ricoprire quel ruolo, rischiavano di far cadere la Chiesa nel caos. E lo stesso papa sembrò spesso vacillare nel volerlo portare avanti.</p>
</div>

<h3 id="Costanza">Gli Stati e il Concilio contro la supremazia papale</h3>

<p>In uno stato di cose così deplorevole emersero due tendenze, ben significative della reazione allaperdita di prestigio del papato e destinate a ulteriori sviluppi. L’una indusse prima la monarchia francese e poi quella inglese a concepire il disegno di costituire delle Chiese nazionali (in Francia si diffuse il «gallicanesimo», la dottrina che rivendicava alla Chiesa d’oltralpe, o «gallicana», autonomia rispetto alpapato e facoltà di intervento del re in materia ecclesiastica); l’altra si manifestò nel progetto di stabilire, sul fondamento del principio dell’eguaglianza di tutti i vescovi, il primato del Concilio dei vescovi stessi sul papa, con il compitodi procedere alla riforma della Chiesa. Il contrasto tra il Concilio e il papato aprì una nuova fase di crisi e di conflitto,che si concluse solo nel 1449 con la vittoria di quest’ultimo. Nel <b>1414</b> il Concilio si riunì a <b>Costanza</b>, in Germania, riuscendo a far valere la sua supremazia. Esso depose i tre papi in conflitto reciproco; nominò un nuovo papa italiano, Martino V (1417-31), al quale fece promettere che avrebbe riunito il Concilio con una periodicità decennale. Sfidato nella sua autorità e temendo i propositi di riforma ecclesiastica, Martino V non mantenne i patti. Riunitosi nuovamente a Basilea nel 1431, il Concilio venne decisamente contrastato dal nuovo papa Eugenio IV (1431-47), il quale, fattolo trasferire a Ferrara, lo divise, determinando la contrapposizione dei vescovi non italiani, favorevoli alle monarchie nazionali, a quelli italiani, orientati a sostenere il potere papale. I primi elessero papa Felice V (1440-49). La Chiesa andò incontro a un nuovo scisma, ma Eugenio IV, sostenuto dall’impero, ebbe il sopravvento, favorito dal temporaneo ritorno della Chiesa d’Oriente all’unità con quella d’Occidente. Infine, il Concilio venne sciolto e nel 1449, essendo papa Niccolò V (1447-55), lo scisma fu superato. <br> Il papa uscì dunque vincitore sulla corrente conciliare, che ne sfidava l’autorità. Strumento essenziale della sua rinnovata autorità e perno della ricostituita potenza papale divenne dopo di allora il consolidamento dello Stato pontificio, inteso a dare una forte e autonoma base di potere, con nette tendenze espansionistiche, a livello italiano e internazionale, al pontificato, che era riuscitoa respingere, quanto meno per un certo periodo, la minaccia della riforma della Chiesa romana.</p>

<h2 id="Marsilio">L’autonomia dello Stato dalla Chiesa nel pensiero di Marsilioe di Ockham. L’ansia di riforma della Chiesa: Wyclif e Hus</h2>

<p>La rivendicazione della piena autonomia del potere temporale da quello spirituale, la tesi del primato del Concilio dei vescovi nella conduzione della vita della Chiesa, la negazione delle pretese del pontefice alla propria incontrastata supremazia nel governo ecclesiastico e civile trovarono una decisa espressione nelpensiero politico di <b>Marsilio da Padova</b> e di <b>Guglielmo di Ockham</b>. Essi fornironoin tal modo una potente arma teorica all’attacco che i sovrani e il Concilio condussero contro i tentativi del pontefice romano di riaffermare una concezioneteocratica e ierocratica del potere.</p>

<h3>Marsilio da Padova</h3>

<p>Marsilio capovolse gli argomenti a favore della piena sovranità papale sulle autorità temporali e sulla Chiesa, che avevano trovato la loro espressione nella bolla <i>Unam sanctam</i> con cui nel 1302 Bonifacio VIII aveva rivendicato la supremazia del potere papale su quello dei sovrani. Nella sua opera <i>Defensor pacis</i> egli sostenne la diversa origine della legge divina e della legge umana: la Chiesa ha il suo fondamento nella prima, il governo politico nella seconda, che trae la sua legittimazione esclusivamente dal popolo. Marsilio affermò che «l’autorità di fare o stabilire le leggi, e di dare dei comandi che ne impongono l’osservanza, spetta soltanto, come causa efficiente, a tutto il corpo dei cittadini o alla parte prevalente di esso; oppure alla persona o alle persone alle quali il suddetto corpo ha concesso questa autorità». Compito della Chiesa è unicamente di dedicarsi alla cura delle anime, e non dimirare alla potenza terrena e al cumulo delle ricchezze, e neppure di interferire nella conduzione degli affari politici. Inoltre, come l’autorità politica derivadal popolo, così l’autorità all’interno della Chiesa ha il suo fondamento nongià nel potere autocratico del papa, bensì nel Concilio dei vescovi, espressioneautentica dell’intero popolo cristiano. Infine, secondo Marsilio, il potere politico ha un diritto di controllo sulla Chiesa nel proprio territorio per quanto attiene ai comportamenti che influiscono sulla vita dello Stato.</p>

<div class="def">
<p><b>Marsilio da Padova</b>(1284 circa - 1343) Proveniente da una famiglia di notai e di giudici, Marsilio da Padova si formòpresso la facoltà delle Arti dell’università di Parigi, di cui fu rettore nel 1312-13. Nel 1324terminò il suo capolavoro, il <i>Defensor pacis</i>. Divenne poi consigliere dell’imperatore Ludovico il Bavaro nella sua lotta contro il papato avignonese. Tre anni dopo fu colpitoda scomunica da parte del papa GiovanniXXII. Partecipò nel 1328 all’incoronazione popolare di Ludovico a Roma (dove ebbel’incarico di vicario in spiritualibus) e, probabilmente, anche all’elezione imperialedell’antipapa Niccolò V. Trascorse, infine, in Germania gli ultimi anni di vita. Il <i>Defensor pacis</i> costituisce uno dei prodotti piùsignificativi della cultura europea tardo-medievale ed esercitò un ruolo assai rile-vante, con i suoi argomenti, nella crisi del-la Chiesa tra Medioevo ed età moderna.</p>
</div>

<h3>Guglielmo di Ockham</h3>

<p>Francescano inglese, poi  scomunicato, Ockham denunciò la sovranità papale come un’eresia vera e propria,fonte di continui conflitti religiosi epolitici e vera usurpazione dei diritti del potere terreno. Anch’egli fu fautore del Concilio dei vescovi inquanto base del governo della Chiesa e rappresentanza dell’intero corpo dei fedeli, ecclesiastici e laici.</p>

<p><b>Guglielmodi Ockham</b>(1285 circa - 1348) Soprannominato dai suoi contemporanei <i>doctor invincibilis</i>, Guglielmo  diOckham fu anche chiamato princeps nomi-nalium, dal momento che nei suoi scritti filosofici, considerando la realtà costituita solo da oggetti individuali, attribuì ai concetti universali e alle specie un carattere pu-ramente «nominale». Proprio a causa diqueste tesi, contenute nel suo primo e fondamentale lavoro, il Commentario alle Sentenze, nel 1324 fu citato a comparire davantialla corte di Avignone, dove la commissione giudicante, due anni dopo, censurò 51 articoli della sua opera. Nel 1328, pertanto, Ockham decise di fuggire e, dopo avere trovato rifugio a Pisa presso la corte imperialedi Ludovico il Bavaro, si trasferì a Monaco,dove morì. Tra le numerose opere politiche,polemiche nei confronti della supremaziadel papato, ricordiamo l’incompiuto <i>Dialogum inter magistrum et discipulum</i> e il trattato <i>De imperatorum et pontificum potestate</i>.</p>

<h3>Wyclif e Hus</h3>

<p>Alle sfide all’autorità del pontefice venute dalle monarchiefrancese e inglese e dal Concilio deivescovi si affiancò quella di correntiereticali che trovarono la loro espressione nella predicazione dell’inglese John Wyclif (1320-84) e del boemo Jan Hus (1371-1415), che fece proprie le tesi di fondo del teologo inglese. Wyclif affermò che la Bibbiae non la parola del papa costituiva il fondamento del cristiano in materia di fede; che la salvezza degli uomini dipendeva dalla fede di ciascuno nella graziadivina, e non dall’acquisto di indulgenze, dall’intercessione dei santi, dal culto delle reliquie, dal perdono concesso dai sacerdoti; che Cristo aveva stabilitodue soli sacramenti, il battesimo e la comunione eucaristica.</p>

<h3>Lollardi e hussiti. Verso la Riforma protestante</h3>

<p>Il pensiero dei due eretici Wyclif e Hus si diffuse anche negli strati popolari, assumendo connotati politico-sociali radicali. In Inghilterra si sviluppò il movimento dei lollardi (da una parola di origine olandese che significava «pregare», «cantare a bassa voce»), il quale si diresse contro la Chiesa costituita e, facendo appello al cristianesimo primitivo, avanzò rivendicazioni di eguaglianza sociale ed economica. In Boemia gli hussiti diedero vita a un movimento rivoluzionario non solo di tipo economico e sociale, ma anche politico, rivendicando l’indipendenza nazionale contro la feudalità germanica e l’impero. Lollardi e hussiti vennero repressi sanguinosamente e perseguitati. Hus fu arso vivo. La repressione di questi gruppi ereticali non valse però a fermare l’ansia di riforma della Chiesa, che avrebbe trovato il suo culmine nella Riforma protestante promossa da Lutero in Germania nella prima metà del XVI secolo.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
