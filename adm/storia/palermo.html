<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Panormo: tra Punici e Romani"/>
    <title>Panormo: tra Punici e Romani</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>Panormo: tra Punici e Romani</h1>

<p>La più antica presenza dell'uomo nel palermitano risale al tardo paleolitico, come documentano i graffiti rinvenuti in alcune grotte dei monti circostanti. Alle loro pendici sono stati inoltre localizzati impianti di villaggi risalenti al tardo neolitico e all’età del rame, mentre altri reperti dell'età dei metalli testimoniano che la zona continuò a essere abitata senza interruzione. <br> 
La fondazione della città nell'VIII secolo a.C. è tradizionalmente attribuita ai Fenici, ma la critica più recente non esclude un apporto di popolazione indigena e soprattutto di nuclei ellenici, alla cui presenza, sicura per il VI e V secolo, la città dovette il nome greco <b>Panormos</b>, che molto probabilmente non significa però <i>tutto porto</i> — come è stato ritenuto — bensì collana (<i>hòrmos</i>).<br> Panormo sorse sulla parte più elevata del promontorio tra i due corsi d’acqua che in età normanna erano chiamati Papireto e Kemonia, e precisamente nella zona alta dell’attuale corso Vittorio Emanuele. La necropoli fu ubicata nella zona tra le attuali piazza Indipendenza, via Pisani, la Cuba e via Danisinni. Chiusa da mura, già alla fine del VI secolo la città si era estesa lungo tutto il promontorio sino all'attuale via Schioppettieri, nelle immediate adiacenze del mare, che allora con caratteristiche lagunari si spingeva all’interno sino all’attuale via Roma e talora anche oltre, nella zona oggi occupata dalla via Venezia, dal Teatro Biondo e dalla via Napoli.<br> Come la vecchia città (Paleapoli), anche la nuova (Neapoli) fu cinta di mura il cui percorso correva sulla scarpata che dominava i due fiumi e in parte è ancora individuabile. Era dotata di un sistema viario a incroci ortogonali, che aveva come perno l’attuale corso Vittorio Emanuele, che in linca retta collegava la Palcapoli con la porta inferiore (a mare) e al quale facevano capo una serie di traverse ortogonali, in buona parte coincidenti con le attuali. L'asse principale era a sua volta fiancheggiato da due strade esterne a esso parallele, che correndo lungo le scarpate del promontorio concorrevano a un migliore smistamento del traffico viario e al servizio delle mura, lungo le quali si aprivano porte e postierle, che la mettevano direttamente in comunicazione con il porto e con il territorio circostante.<br> Per secoli Panormo, che sembra godesse di una certa autonomia nei confronti di Cartagine, appare imprendibile e i suoi nemici, non osando attaccarla, ne saccheggiavano le campagne e ne razziavano il bestiame. In particolare, Ermocrate nel 408-407 a.C. sconfisse duramente i Panormiti davanti le mura e li costrinse a rifugiarsi all’interno della città, conseguendo un bottino giudicato enorme, che dà la misura del grado di ricchezza raggiunto dagli abitanti grazie allo sviluppo dei commerci e alla fertilità del suolo. Le mura cittadine non resistettero però all’assalto di Pirro, che nel 278 a.C. conquistò la città e la tenne per qualche anno, sino al suo ritiro dalla Sicilia, infrangendo il mito della sua inespugnabilità. <br> La prima guerra punica (264-241 a.C.) coinvolse direttamente Panormo, dove nel 258 a.C. si rinchiuse il generale cartaginese Amilcare, invano sfidato a battaglia campale dal console romano Attilio Calatino, che con il suo esercito si era accampato tra l’Oreto e le mura e non riusciva ad attaccare la munitissima città. I Romani furono costretti a ritirarsi, ma qualche anno dopo (254) riproposero l'assedio per terra e per mare e superarono agevolmente la scarsa resistenza di un esiguo presidio di mercenari e degli abitanti. Caduta la Neapoli, i Panormiti sì rifugiarono nella Paleapoli e contrattarono la resa a condizione. Ciò valse loro un trattamento di favore e così dei circa 40.000-50.000 abitanti soltanto 13.000 furono ridotti in schiavitù, mentre altri 14.000 riuscivano a riscattarsi, a conferma che la città era abitata da un rilevante numero di facoltosi e godeva di una diffusa prosperità.<br> I Cartaginesi non rinunziarono a riprendersi la città e così nel 251 Asdrubale si presentò con un esercito forte di oltre cento elefanti davanti le mura difese dal console Cecilio Metello. La battaglia si combatté sulle rive e sul letto del Kemonia, dove il console romano riuscì ad attirare e a far cadere gli elefanti, che colpiti anche dai dardi lanciati dalle mura si ritirarono travolgendo lo schieramento di Asdrubale, cui le truppe di Metello, prontamente uscite da una porta che dava sull’attuale via Benfratelli (più tardi chiamata Porta Busuemi), diedero il colpo definitivo. I Cartaginesi riuscirono ancora a occupare il monte Ercte (Monte Pellegrino) con Amilcare Barca e a tenerlo per alcuni anni (247-244 a.C.), ma non Panormo che da allora attraversò un lunghissimo periodo di tranquillità sotto il dominio di Roma. <br> Panormo ottenne lo status di città «ammune e libera», che comportava l’esenzione da imposte sulle proprietà dei suoi abitanti, e ottenne inoltre che a intervalli il pretore vi tenesse curia, a dimostrazione che — anche se essa non fu mai il centro della Sicilia romana — era considerata tra le più importanti città dell’isola, dopo Siracusa e Lilibeo (Marsala). Con Lilibeo e Thermae (Termini), la città faceva parte di un ‘triangolo’, la cui importanza politica ed economica era seconda soltanto alla zona costiera orientale e perciò la decadenza che nell'epoca romana investì parecchie antiche città siciliane non interessò Panormo, dove si svolgeva una discreta attività economica, culturale e religiosa. La scarsa documentazione disponibile non ci consente di accertare quale fosse con esattezza lo status della città in età imperiale, e cioè se essa fosse stata elevata da municipio al rango di colonia, che comportava particolari diritti per gli abitanti, già sotto Augusto, come ritiene la critica più recente, oppure in età successiva, sotto Vespasiano ad esempio, che dedusse numerose colonie di suoi veterani, ai quali distribuì terre anche nel territorio di Panormo. <br>  Tra età antica e medioevo, ossia tra dominazione romana e dominazione bizantina, il ruolo politico-militare di Panormo si accrebbe ulteriormente, ciò che ha consentito alla storiografia più recente di parlare di una grande Panormo tardo antica e bizantina, dopo la grande Panormo punica e prima della grandissima Balarm araba. Anche se ancora ristretta nell’ambito delle antiche mura puniche, la città infatti emergeva come centro leader della Sicilia occidentale e fungeva da <i>pendant</i> a Siracusa (che tuttavia continuava a mantenere nell’isola un primato indiscusso), cosicché i geografi del tempo non tardavano a inserirla tra le <i>splendidae civitates</i> dell’isola, assieme alla stessa Siracusa e a Catania. I Vandali che nel 440 d.C. invasero la Sicilia la assediarono a lungo, ma sembra non fossero mai riusciti a impadronirsene. E nel 535 d.C., difesa dai Goti, essa resistette anche al generale bizantino Belisario, che infine riuscì a espugnarla soltanto con un ingegnoso stratagemma. <br> Importante sede episcopale, residenza di famiglie politicamente influenti e di ricchi proprietari, centro di approvvigionamento granario della popolazione romana, porto tra i più sicuri del tempo, sede di uno dei due presìdi militari bizantini nell'isola, Panormo assumeva un ruolo che anche la Chiesa romana contribuiva a esaltare, affiancandola nel 592 a Siracusa come sede di uno dei due rectores che amministravano il vasto patrimonio di San Pietro nell'isola e mostrando per la città un progressivo costante interesse, assai ben documentato dall’cpistolario di papa Gregorio Magno. E da Panormo nel VII secolo giungeranno a Roma ben due papi, Agatone e Sergio I.</p>
 
<h2>Da Balarm a Palermo: la città felice</h2>

<p>Ma è con la conquista araba della Sicilia che Panormo assunse il ruolo di capitale dell’isola, agevolata certamente dalla lunga resistenza di Siracusa, espugnata solo nell’878. Panormo invece si arrese agli Arabi nell'831, dopo un anno di strenua resistenza e con la popolazione falcidiata da una violenta pestilenza che l’avrebbe ridotta, secondo una indicazione scarsamente attendibile, da 70.000 a 3.000 abitanti. Abbandonata dal proprio ceto dirigente, che, vescovo in testa, era riuscito a fuggire o a contrattare la propria partenza al momento della resa, la città fu ripopolata con immigrati provenienti dall’Arabia, dalla Siria, dall’Irag, dall’Iran e dall'Egitto, e — in attesa della caduta di Siracusa — diventò la capitale del nuovo stato e la base dell'ulteriore espansione. Ma quando l’antica capitale dell’isola infine crollò, il ceto dirigente arabo si era ormai da tempo radicato a Balarm e ne aveva fatto una splendida città musulmana (chiamata non a caso Medina, ossia la città per eccellenza), cui una
Siracusa saccheggiata e semidistrutta non poteva più contendere il ruolo di capitale. Da allora la Sicilia non guarderà più a Siracusa, ma a Palermo. E proprio allora comincia la storia dell’odierna città.<br> Con una popolazione costituita prevalentemente da musulmani, con forti nuclei di ebrei arabofoni e di cristiani di rito greco, la città realizzava la sua massima espansione demografica e urbanistica, su un’area corrispondente quasi all'attuale centro storico. Il rapido e imponente sviluppo edilizio, congiunto a un forte sviluppo economico, ne faceva meritatamente una delle più grandi e belle metropoli del Mediterraneo musulmano, ricca di numerosissime moschee, di bagni pubblici, di mercati, di fondaci, di mulini, di macellerie, di giardini e frutteti, con un porto frequentatissimo da mercanti di altri paesi arabi e anche da cristiani (amalfitani e pisani, in particolare) alla ricerca di prodotti orientali, donde la presenza dei <i>cambiatori</i> (cambiamonete) e dei droghieri incontrati fuori le mura dal viaggiatore arabo Ibn Hauqal. E ciò malgrado la sua popolazione si caratterizzasse come turbolenta e sleale, dedita alle false testimonianze e poco amante della pulizia, e la città fosse più volte teatro di assedi, di rivolte e di lotte di potere sfociate nel sangue che attorno al 940 convincevano l’emiro a spostare la sua residenza dal <i>Qasr</i> (Cassaro, castello), la vecchia città-fortezza ancora chiusa dalle mura puniche, in una nuova città-palazzo in prossimità del marc: <span id="Kalsa">la <i>Khalessah</i> o <i>Khdlisa</i> (l’eletta), odierna <b>Kalsa</b>, la città dei «puri», dove vennero concentrati anche gli uffici pubblici, le caserme e l’arsenale</span>. Due città murate, quindi, la città degli empori commerciali e la città degli uffici, Balarm e Khàlisa, l’una di fronte all’altra, separate da giardini e corsi d’acqua (Kemonia e Papireto) lungo i quali venivano formandosi tre quartieri: a sud il quartiere della Moschea (Harat Masgid), tra l’attuale mercato del Ballarò e la via Lattarini (rahba al-Attarin), e l quartiere Nuovo (al-Harat al-Giadidah), nell’area oggi all’incirca corrispondente al rione della Magione; a nord, al di là del Papireto, il quartiere degli Schiavoni (Harat al-Saqualibah), che includeva anche il porto. <br> Quando i Normanni invasero la Sicilia, la città resistette e li costrinse a ritirarsi dopo tre mesi di inutile assedio. Attaccata ancora una volta da terra e bloccata dal mare dalla flotta normanna, si difese disperatamente per alcuni mesi e si arrese a patti solo quando Roberto il Guiscardo riuscì a occupare la Khàlisa (1072). <br> Palermo (il nuovo nome appare per la prima volta in un documento del 1086) ritornava a far parte del mondo cristiano e occidentale, ma due secoli e mezzo di presenza musulmana non potevano cancellarsi di colpo, cosicché essa continuò ancora per secoli a mantenere aspetti, caratteristiche, abitudini, costumi, dislocazione e utilizzazione degli spazi, che la rendevano per tanti versi simile a una città orientale. Gli stessi monarchi normanni assunsero talora atteggiamenti e usi della civiltà musulmana e accordarono agli antichi abitanti libertà di culto e personalità del diritto, cioè la possibilità di continuare a vivere secondo le proprie leggi e con propri magistrati, purché giurassero fedeltà e pagassero i tributi. Peraltro, gli immigrati latini al seguito dei conquistatori costituivano un nucleo ancora troppo esiguo per stravolgere la composizione etnica della città, dove sino al 1150 prevalevano largamente i musulmani, tra i quali spesso i Normanni reclutavano i funzionari governativi, consentendo a non pochi di raggiungere posizioni di prestigio e di potere, che suscitavano la reazione dei cristiani, più volte manifestatasi in forme violente e sanguinose. E ancora, attraevano alla loro sfarzosissima corte intellettuali musulmani da ogni parte dell’isola e invitavano a Palermo artisti e scienziati famosi di altri paesi arabi, con l'ambizioso proposito di fondere cultura cristiana e cultura araba. Musulmani erano fino al tempo di Guglielmo II (1166-1189) buona parte dei commercianti, anche se non mancavano i mercanti stranieri e italiani (veneziani, amalfitani, pisani, genovesi) che — con il favore dei monarchi — avevano già assunto il controllo del commercio
estero. <br> Lo Stato normanno non cbbe inizialmente una capitale fissa, ma Palermo continuò a essere il centro più importante dell’isola, sede peraltro del qddi che aveva la giurisdizione su tutti i musulmani siciliani. Nei primi anni del XII secolo, vi fissò la sua residenza la contessa Adelasia, reggente per il figlio minore, il futuro Ruggero II, che nel 1130 vi cingeva poi la corona regia e ne faceva la capitale di un Regno che oltrepassava i confini della Sicilia, estendendosi su tutta l’Italia meridionale e toccando anche le sponde africane. La reggia, costruita sulle vecchie mura, nella parte più elevata della città, ospitava al suo interno anche la celebre cappella palatina, il gineceo reale, la zecca, gli uffici amministrativi e il tiraz, l’opificio in cui si tessevano e ricamavano d’oro
gli abiti dei monarchi e dei loro dignitari. La città felice, come Palermo da allora cominciò a essere chiamata, si arricchiva contemporaneamente di altri monumenti stupendi, di grandiosi edifici religiosi, di sontuosi palazzi nobiliari, il cui costo assorbiva una parte cospicua della ricchezza prodotta dal Regno; mentre nella pianura circostante — la bellissima Conca d’oro, che stupiva i visitatori per i suoi rigogliosi giardini — sorgevano immensi parchi reali con favolosi rifugi di caccia e di piaceri, i cosiddetti sollazzi (la Favara di Maredolce, lo Scibene, la Zisa, la Cuba, ccc.). E intanto la città,
con i suoi circa centomila abitanti, si estendeva sino a occupare tutta l’area dell’attuale centro storico. La crisi dinastica della fine del XII secolo favorì l’esplosione della violenza antimusulmana. Già nel 1161, sotto Guglielmo I, la città era stata sconvolta da una sanguinosa sommossa fomentata dalla nobiltà e dal clero contro la borghesia burocratica e commerciale saracena, che costrinse i musulmani a ritirarsi al di là del Papireto, nel quartiere Seralcadi (tra l’attuale mercato del Capo e Porta San Giorgio). Le stragi si ripeterono dopo la morte di Guglielmo II e sfociarono in una vera e propria
guerra civile (1189-1190), conclusasi con l'abbandono di Palermo da parte di numerosi musulmani, che emigrarono in Africa o si ritirarono in massa sulle montagne dell’interno dell’isola, riducendosi allo stato di villani. Nei decenni successivi, più volte tentarono di attaccare la città, sino a quando le loro continue ribellioni non furono sanguinosamente stroncate dall'imperatore Federico II (ai Normanni erano intanto succeduti gli Svevi), che deportò i superstiti nella penisola italiana e ne insediò un nucleo proveniente dalle distrutte Centuripe e Capizzi nel quartiere palermitano dell’Albergheria (1233), nelle strade che da essi presero il nome (ruga Centorbii e ruga Capicii). Ma a Palermo i musulmani non riuscirono più a conservare la loro identità, anche se la lingua araba, usata dagli ebrei, durò sino al XV secolo, assai più a lungo del greco, declinato rapidamente dopo la fine della dinastia normanna. <br> La rottura della convivenza tra cristiani e saraceni, il conseguente abbandono della città da parte dei musulmani, gli scontri armati tra le opposte fazioni normanne e tedesche tra XII e XIII secolo, le frequenti lunghe assenze della corte di Costanza e di Federico II, avevano ripercussioni negative sulla vita economica cittadina e determinavano, già nella prima metà del Duccento, un vuoto demografico che né il ritorno di alcuni nuclei musulmani, né l’accoglimento nella Judayca di una colonia di ebrei provenienti dalla Spagna e dal Marocco, né la distribuzione agli immigrati di case e di terre voluta dall'imperatore e dai successori valevano a colmare. E intanto il ceto mercantile locale (e meridionale in genere) veniva sempre più mortificato dalla concessione al mercanti stranieri (soprattutto pisani, veneziani e genovesi) di nuovi privilegi e immunità negati invece ai locali. La Palermo sveva mostrava quindi forti segni di una recessione che né lo sfarzo orientale della corte di Federico II né l’attività della cosiddetta scuola poetica siciliana riescono a velare ai nostri occhi. Una corte peraltro sempre in movimento per il Regno ec una scuola anch'essa raramente presente e operante nella capitale, legata com'era ai continui spostamenti del suo mecenate. E la città intanto perdeva il suo ruolo di capitale mediterranea dell’età arabo-normanna, per assumere quello ben più modesto di capitale regionale.</p>

<h2>Tra decadenza e ripresa</h2>

<p>La morte dell’imperatore nel 1250 fu seguita da una fase politica alquanto confusa, durante la quale il papa riconobbe l'istituzione del Comune a Palermo e confermò agli abitanti tutte le franchigie e le immunità concesse loro dai precedenti sovrani. Il periodo svevo si chiudeva definitivamente a Benevento nel 1266, con la sconfitta di Manfredi a opera di Carlo d'Angiò. La corte angioina prese residenza a Napoli e il vicario di Sicilia a Messina, cosicché Palermo fu capitale soltanto di nome. L'assenza della corte e la caduta della città al rango di capitale di provincia significavano la perdita
di onori e di profitti, soprattutto per il ceto medio dei burocrati e degli uomini di legge, ma anche per altri settori della società palermitana. E costituivano motivo di crescente malcontento, che si assommava via via ai risentimenti per la «mala signoria» dei francesi e per l'egemonia delle cariche amministrative e finanziarie da parte dei continentali, soprattutto amalfitani, sino a sfociare nella rivolta del Vespro e nella proclamazione della <i>commune civitatis Panormi</i> (1282), che presupponeva una coscienza municipale già alquanto sviluppata e l'avvenuto superamento delle antiche divisioni di
razza, di lingua e di religione all’interno della città: la popolazione palermitana aveva già trovato una nuova comune identità, con la sola esclusione degli ebrei, costretti all’inizio del nuovo secolo a trasferirsi per qualche tempo fuori del Cassaro. Ma l'impegno indipendentistico non riuscì a tradursi nella creazione del libero Comune e si dissolse nella difesa di una nuova monarchia strettamente siciliana. <br> Il moto antifrancese si propagò rapidamente a tutta l'isola, costringendo gli Angioini a ritirarsi e a lasciarla agli Aragonesi intervenuti in difesa dei Siciliani. La Sicilia si
staccava così da Napoli e dal resto dell’Italia e diventava un Regno indipendente, ma finiva col legarsi per quattro secoli ai destini della penisola iberica. E poiché gli Angioini non si rassegnarono facilmente alla sua perdita, più volte nel corso del Trecento le due parti dell’antico Regno normanno-svevo fecero ricorso alle armi, con costi pesantissimi per entrambe. Per due volte, Palermo resistette all'assedio nemico, ma le sue campagne furono selvaggiamente devastate. Infine, nel 1354 aprì spontancamente le porte agli Angioini, chiamati da Simone Chiaromonte, capo della potente famiglia che aveva imposto alla città la sua signoria e capo della fazione latina che si opponeva a quella catalana. Federico IV d'Aragona la riprese nel °60, ma non poté sottrarla al dominio dei Chiaromonte, che giunsero sino a negargli l'ingresso nella capitale. La guerra con gli Angioini si intrecciava spesso con la guerra civile tra lc opposte fazioni baronali, coinvolgendo anche Palermo, che fu a lungo ribelle alla
monarchia aragonese e talora insorgeva al grido di «morte ai Palizzi», talaltra di «viva Palizzi e Chiaromonte», talaltra ancora di «muoia Chiaromonte». <br> La ripresa economica degli anni successivi al Vespro determinò una immigrazione in città di artigiani specializzati (orefici, armaioli, tessitori, ecc.) da Genova, Milano, Pisa, Firenze, Barcellona, Maiorca, attratti da agevolazioni e dalla crescente domanda di prodotti di pregio che l’artigianato locale — venuta ormai definitivamente meno l’esperta componente musulmana — non riusciva a fronteggiare. Le autorità cittadine inoltre largheggiarono nella concessione della cittadinanza a mercanti forestieri e agli immigrati dall'interno dell’isola, nell’intento di coprire in qualche modo i vuoti demografici presenti sin dall’età sveva. Ma il cronicizzarsi dello stato di guerra tra l’isola e il Regno di Napoli determinava una stagnazione economica, che finiva con l’accentuare, già prima dell'epidemia di peste del 1348, lo spopolamento della città e portava a un vero e proprio tracollo delle attività artigianali. L’epidemia e le recrudescenze dei decenni successivi causavano poi il crollo della popolazione cittadina, che sembra si ridusse a circa 15.000 abitanti. Neppure nel Trecento la capitale del Regno riusciva perciò a riacquistare gli antichi splendori, anche perché — malgrado un preciso impegno che la obbligava a risiedervi per almeno tre mesi l’anno — la corte aragonese preferiva soggiornare nella Sicilia orientale, a Catania soprattutto e qualche volta anche a Messina, che coglieva l'occasione per rivendicare il ruolo di capitale dell’isola, appoggiandosi su un falso diploma di Ruggero II. <br>  Il ruolo e le competenze dell’amministrazione cittadina però risultano meglio definiti. Il baiulo (o pretore dal 1320), che ne era a capo e aveva poteri sia in campo amministrativo-finanziario sia in quello giurisdizionale, non cra più di nomina regia, ma veniva eletto annualmente, anche se quasi sempre, nonostante un espresso divieto regio, tra i milites, il ceto di piccoli feudatari di estrazione cittadina e ‘borghese’ che dalla seconda metà del Duecento monopolizzava — talora assieme ai giurisperiti e a qualche ricco esponente del mondo mercantile — le maggiori cariche della città e la cui ambizione costituiva motivo di tensioni e di conflitti con altri ceti, tanto più che taluni milites già allora amavano circondarsi di facinorosi e malfattori. Nel corso dello stesso secolo si assiste però a una loro progressiva perdita di potere, inizialmente a vantaggio dei Chiaromonte e infine di una nuova forte nobiltà di estrazione burocratica e mercantile, con ascendenze continentali, che soprattutto nel Quattrocento fornirà i quadri dirigenti alla città. Il pretore, scelto su una rosa di tre nomi designati a turno dai cinque quartieri cittadini, cra coadiuvato da sci giurati (dal 1309), da sci giudici e da altr ufficiali, anch'essi indicati dai quartieri, uno per ogni carica, con l’eccezione del Cassaro che ne designava due. Sede dell’amministrazione cittadina era il Palazzo Pretorio (Curti di lu Preturi), fatto costruire appositamente negli anni 1326-1329, in un clima di forte impegno per il decoro urbano e per il recupero delle memorie passate, che aveva portato il baiulo ad assumere il titolo di pretore e la città quello di Urbs, concessi — si diceva — da Roma, unitamente all'uso dell’aquila d’oro, dopo la vittoria di Metello su Asdrubale. <br> 
Dei cinque quartieri cittadini, il vecchio Cassaro — l’unica parte dell'abitato considerata come città (civitas Cassari), diversamente dalle altre indicate come quartieri — conservava sempre l’aspetto di zona nobile, ma, malgrado le immigrazioni di ricchi contadini e i privilegi accordati ai nuovi abitanti, non riusciva a ripopolarsi del tutto dopo l’abbandono dei musulmani e l'espulsione degli ebrei e presentava lo spettacolo di non poche case dirute e abbandonate; la Kalsa, dopo il declino in età normanna, era in fase di espansione e, grazie alla costruzione del grandioso Palazzo dei Chiaromonte (lo
Steri), si trasformava sempre più nella zona residenziale preferita dall'aristocrazia e dai mercanti toscani, ma non mancavano ampi spazi vuoti; l’Albergheria si era ormai urbanizzata, a eccezione della parte bassa del Kemonia; il Seralcadi, ancora scarsamente urbanizzato, continuava a mantenere numerosi spazi vuoti coltivati a giardini; il quartiere di Porta Patitelli (da patiti, zoccoli che vi si fabbricavano), che si estendeva su un ampio reticolo di strade, si era costituito nella zona di risulta dall’interramento della laguna e — grazie al porto — si caratterizzava come il cuore commerciale e artigianale della città, dove le nazioni straniere avevano le loro chiese e le loro logge che controllavano gran parte del commercio granario siciliano. All’interno dei quartieri, le strade (platea, ruga, darb, secondo l'importanza e la larghezza) spesso prendevano il nome dal mestiere artigianale che vi predominava o dalla nazione estera che vi abitava. La più importante era la platea marmorea (cioè lastricata) che attraversava il Cassaro per tutta la sua lunghezza. <br> La notevole crescita nel periodo aragonese delle esportazioni di grano dall’isola faceva di Palermo una delle più importanti piazze commerciali del Mediterraneo, inserita sulla rotta nord-sud e, dopo il Vespro, anche su quella ovest-est. Pur se non mancarono momenti di stagnazione e di crisi — soprattutto nella seconda metà del
secolo per la contrazione della domanda estera di grano siciliano a causa della crisi demografica europea — l’attività commerciale costituiva il settore forte dell'economia cittadina e faceva da volano alla ripresa economica dell’ultimo quarto di secolo, legata certamente alla stipula del trattato di pace con gli Angioini di Napoli (1372) e alla relativa pacificazione interna del Regno già anteriormente al crollo della signoria dei Chiaromonte (1392), ma più ancora alla richiesta estera (anglo-fiamminga, soprattutto) di zucchero palermitano, che diventava la voce di esportazione più importante del
mercato cittadino. Ciò determinava dopo il 1360 e soprattutto nel ventennio 1400-1420 un'espansione travolgente della coltivazione della canna da zucchero e l'impianto di numerosi opifici per la fabbricazione del prodotto, tanto all’interno quanto nei dintorni della cinta urbana. E poiché all’inizio del Quattrocento le campagne della Conca d’Oro erano interessate anche dall’espansione della viticoltura, Palermo diventava la meta di una forte immigrazione proveniente da ogni parte dell’isola e persino da Napoli e dalla Calabria. Si trattava di una forza lavoro non qualificata assai più consistente che nel Trecento, che però per la durata stagionale dell'impiego spesso non assumeva la cittadinanza e non veniva registrata nei censimenti del tempo.</p>

<h2>Capitale senza corte</h2>

<p>Il convegno di Caspe del 1412 segnava intanto la fine del Regno di Sicilia indipendente e la sua unione dinastica alla Aragona e più tardi alla Spagna (del cui Regno l’Aragona entrò a far parte), che lo governarono sino al 1713 per mezzo di viceré. Palermo non era più la sede di una corte reale, pur se continuava a conservare il ruolo di capitale, insidiatole però ormai non solo da Messina, ma anche da Catania, sede dal 1444 dell'unica università siciliana e spesso anche della corte viceregia e del Parlamento. Negli anni Trenta del Quattrocento, tuttavia, la città appariva a un viaggiatore andaluso «molto ricca per le numerose mercanzie e fornita di ogni cosa, vasta quanto Siviglia». E in effetti le botteghe del tempo riuscivano già a offrire alla clientela un buon assortimento, segno di un benessere alquanto diffuso. Il porto cittadino — ormai quasi ridotto all’attuale Cala, a causa dell’interramento dei secoli precedenti — si caratterizzava sempre più come centro di smistamento nelle zone interne dei panni di provenienza extra isolana, il cui mercato di importazione era monopolizzato da mercanti pisani da tempo naturalizzati, che talora li acquistavano anche a Londra in cambio di zucchero. Gli stessi Pisani facevano della città la principale piazza cambiaria internazionale dell’isola e uno di essi, il banchiere Guglielmo Aiutamicristo, a fine secolo faceva costruire, su progetto di Matteo Carnilivari, il più bel palazzo patrizio della Palermo del tempo, che più tardi ospitò Carlo V e che viene considerato il maggiore esempio dell’architettura umanistica di influsso catalano nell’isola. Non mancarono però episodi legati a momenti di difficoltà, come il fallimento di quasi tutti i banchi privati della città attorno al 1460 o come la rivolta del 1450, quando — in un’annata di forte carestia che alimentava sospetti di speculazioni — la popolazione insorse contro gli ufficiali dell'’annona e la nobiltà municipale, saccheggiò le case dei facoltosi e giunse sino a impedire al viceré l'ingresso in città. Si diffondeva inoltre la prostituzione, che invano i giurati cercavano di frenare, e straordinariamente frequenti erano le risse con insulti, percosse e gravi ferimenti. Anche l’umanista palermitano Pietro Ranzano ci descrive nel 1470 una città molto ricca e opulenta, adorna di grandi edifici pubblici e privati, parecchi dei quali di recente costruzione, grazie anche all’applicazione di una norma di re Martino il Giovane che consentiva l’espropriazione forzata di modeste abitazioni limitrofe per edificare palazzi che rendessero più bella e decorosa la città. Ancora però, se si eccettuano le abitazioni dell’aristocrazia e qualche edificio pubblico, raramente le case superavano il primo piano e numerose erano quelle unicellulari a piano terra, con soppalco in legno, senza servizio e senza finestre, raggruppate spesso attorno a un cortile o all’interno di vicoli stretti e brevi (darbi), anche se poi non mancavano ampi spazi privi di costruzioni. La città infatti continuava a occupare l’area dell’attuale centro storico, ma al suo interno numerosi e vasti erano ancora gli spazi vuoti e quasi non c’era abitazione signorile o di mercante che non si affacciasse con una loggetta o un porticato su un giardino privato. E questo dava a Palermo — a giudizio di uno storico francese — una atmosfera di antica città andalusa e induce a ritenere che vi si conducesse una vita ancora semicampagnola. Alla campagna del resto era legata l’attività giornaliera della stragrande maggioranza della sua popolazione, impegnata nella gestione e nella coltivazione di campi a grano (masserie), di cannameliti e di vigneti, tanto all’interno della cinta muraria, quanto nei dintorni e persino in località alquanto distanti dalla città. E inoltre, dalle lontane campagne dell’interno dell’isola proveniva la rendita che i feudatari consumavano a Palermo e che costituiva la sua principale ricchezza, da cui traeva alimento anche il ceto artigianale cittadino, che seppure ancora scarsamente numeroso aveva cominciato, tra XIV e XV secolo, a organizzarsi in associazioni di mestiere riconosciute dal governo. <br> L’amministrazione cittadina avviava una nuova pianificazione urbanistica che rompeva gli angusti spazi ereditati dall’età arabo-normanna e creava una teatralità nuova. Grazie a un apposito privilegio di Ferdinando il Cattolico (1482) — che consentiva alle autorità comunali di espropriare case, magazzini e giardini privati, per «beneficio publico, ornamento ct decorationi di quista felichi» città — si raddrizzarono c si allargarono strade urbane e si crearono nuove ampie piazze, dando il via ai primi sventramenti dell’antico tessuto urbanistico arabo. Si abbassò il livello stradale dell’attuale piazza Marina per consentire un migliore deflusso dell’acqua piovana e si realizzò finalmente la costruzione del molo alla Cala, che era stato progettato nella prima metà del Trecento e che però non resse alla prima grande mareggiata (1469). Il rinnovamento urbano interessò anche il Palazzo Pretorio (1463), che fu interamente rifatto, mentre l'arcivescovo faceva costruire un nuovo palazzo arcivescovile e, con l'apertura di un’ampia spianata rettangolare, dava una sistemazione moderna al piano della Cattedrale. Alcuni servizi pubblici furono ristrutturati per meglio rispondere alle
esigenze dei nuovi tempi e si procedette alla unificazione dei macelli in quello della Guilla (al Papireto), all’accorpamento degli ospedali in un unico grande complesso (il trecentesco Palazzo Sclafani, oggi caserma) e persino al raggruppamento delle prostitute cittadine in un'unica casa appositamente costruita. Né mancò l’attenzione per le strutture culturali, con l’istituzione — a carico del bilancio comunale — di scuole primarie e secondarie; col finanziamento pubblico dello Studium del convento di S. Domenico (istituito nel 1456), dove si impartivano lezioni di teologia, di filosofia e di
altre scienze, pur se non si rilasciavano ufficialmente titoli accademici; con l'acquisto a cura dell’amministrazione comunale dell’attrezzatura necessaria al tedesco Andrea Vyel per stampare nel 1478 le Consuetudines urbis Panormi, il primo e unico esemplare di incunabolo palermitano. Il rilancio economico quattrocentesco favorì la ripresa demografica, che però fu molto lenta c con momenti di flessione c di stasi sc per l’intero secolo la popolazione palermitana si mantenne attorno ai cinquemila fuochi (circa 25.000 unità), sufficienti tuttavia per farla considerare dagli stranieri una delle più grandi e popolate città europee. Nel 1479, gli abitanti risultavano distribuiti per il 24 per cento alla Kalsa, per il 23 all’Albergheria, per il 14 al Cassaro, per il 14 al Seralcadi, per il 14 alla Conceria (già quartiere di Porta Patitelli) e per il 10 per cento alla Giudecca, la zona tra Albergheria, Cassaro c Conceria dove si crano concentrati gli ebrei pochi decenni prima di essere espulsi dal Regno (1492). Anche se la convivenza non sempre era stata agevole e talora (1474) aveva dato luogo a gravissimi episodi d’intolleranza antigiudaica, la cacciata degli ebrei venne particolarmente sentita dalla città, che
protestò vivacemente per la violazione dei suoi privilegi e per la perdita di un nucleo molto attivo e intraprendente nei settori finanziario, commerciale e artigianale. Gli episodi contribuivano ad aggravare la recessione di fine secolo, legata alla crisi dell'esportazione zuccheriera dopo il boom della prima metà del Quattrocento e alla corcorrenza del vicino porto di Termini nel settore dell'esportazione dei latticini.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
