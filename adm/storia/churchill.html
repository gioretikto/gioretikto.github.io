<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Crollo dell’Impero e la nascita dei Regni romano-barbarici"/>
  <title>Crollo dell’Impero e la nascita dei Regni romano-barbarici</title>
  <link rel="stylesheet" type="text/css" href="../style.css" media="screen">
</head>

<body>

<nav>
 <ul>
  <li><a class="navbar" href="../index.html">Home</a></li>
  <li><a class="navbar" href="index.html">Index</a></li>
 </ul>
</nav>
      
<div class="content">

<p>Winston Churchill, ex ufficiale dell’esercito, corrispondente di guerra e Primo ministro britannico (1940-45 e 1951-55), è stato uno dei primi ad invocare la  creazione degli “Stati Uniti d’Europa”. A seguito della Seconda Guerra Mondiale si convinse che solo un’Europa unita potesse garantire la pace. Era sua intenzione  debellare una volta per tutte i germi del nazionalismo e bellicismo europeo. </p>

<h2>Gli anni giovanili</h2>

<p>Winston  Churchill  nacque  il  30  novembre  1874,  figlio  di  John  Spencer-Churchill, duca di  Marlborough, e di madre americana. Dopo aver trascorso un’infanzia privilegiata, Churchill fu iscritto alla scuola di Harrow nel 1888  una delle migliori scuole maschili di  Londra.  Ma  non  fu  uno  studente  brillante  e  la  scuola  non  rappresentò per lui un’esperienza particolarmente piacevole. Terminati gli studi nel 1893, sostenne per ben tre volte l’esame di ammissione alla Reale accademia militare di Sandhurst. Dopo la laurea iniziò una carriera militare che, nei cinque anni successivi, 
lo vide combattere battaglie in tre continenti, ricevere  quattro medaglie e un Ordine al merito, scrivere cinque libri e ottenere un  seggio  in  Parlamento,  e  tutto  prima  del  suo  ventiseiesimo  anno di età. </p>

<h2>Carriera Politica</h2>

<p>entre  era  ancora  nell’esercito  inglese,  Churchill  lavorò  come  corrispondente. Inviato per un servizio sulla guerra boera in Sud Africa, finì su tutte le prime pagine quando riuscì a fuggire da un  campo di prigionia. Rientrò in Inghilterra nel 1900 per dedicarsi alla carriera politica. Venne eletto al Parlamento e fu ministro degli Interni e Primo Lord dell’Ammiragliato (il ministro responsabile per  la  marina)  per  diversi  Esecutivi.  Nel  1915  fu  costretto  a  dimettersi a seguito del fallimento di una particolare campagna militare. Decise di arruolarsi nuovamente e guidò gli uomini del 6° Battaglione fucilieri reali scozzesi nelle trincee di Francia. Nel nuovo  governo  del  1917  fu  nominato  ministro  di  Rifornimenti  militari. Negli anni fino al 1929, Churchill guidò tutti i principali dicasteri con l’eccezione del ministero degli Esteri.</p>

<p>Nel  1929,  abbandona  il  partito,  dei  Conservatori.  Fu  l’inizio  di  un periodo della vita di Churchill noto come i “Wilderness Years” (anni selvaggi). Continuò la sua attività di scrittore e divenne un autore molto prolifico e pubblicato di articoli e libri. Churchill è stato tra i primi a riconoscere la crescente minaccia di Hitler, ben prima dello scoppio della Seconda Guerra Mondiale e il primo ad esprimere le sue preoccupazioni in merito.</p>

<h2>Seconda Guerra Mondiale</h2>

<p>Nel 1939 le previsioni di Churchill divennero realtà con lo  scoppio  della  Seconda  Guerra  Mondiale.  Nel  1940  fu  nominato  Primo  ministro e guidò la Gran Bretagna attraverso i difficili anni della  guerra, instillando speranza e determinazione nel popolo britannico con  discorsi  travolgenti.  Il  suo  fermo  rifiuto  di  considerare  la  sconfitta  e  di  scendere  a  patti  con  i  nazisti  hanno  ispirato  la  resistenza  britannica  soprattutto  all’inizio  della  guerra  quando  l’Inghilterra era la sola ad opporsi attivamente a Hitler. Nonostante ciò, alla fine della guerra perse le elezioni. Non perse, tuttavia, l’abilità di interpretare correttamente il futuro svolgersi degli eventi, come dimostra il suo famoso discorso di Fulton, nel Missouri, sulla minaccia posta dai comunisti sovietici, durante il quale coniò la ben nota espressione di “Cortina di ferro”.</p>

<section>
<a href="comparative_sup.html">&#171; The comparative of superiority</a></p>
<a href="index.html">Index</a>
<a href="teodorico.html">Odoacre e Teodorico &#187;</a>
</section>

</div>

</body>
</html>
