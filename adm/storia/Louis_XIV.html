<!DOCTYPE html>
<html>
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Louis XIV"/>
	<title>Louis XIV</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Louis XIV</h1>

<p>Il 5 settembre 1638 si verificò in Francia un evento ormai insperato, dopo ventitré anni di matrimonio tra Luigi XIII e <b>Anna d’Austria</b> (1601-1666): la nascita di Louis XIV (Saint-Germain-en-Laye 1638 - Versailles 1715) erede al trono. Molti parlarono di miracolo e per questo al neonato fu messo il nome di Louis Dieudonné, Luigi Deodato, vale a dire donato da Dio. Nel 1643, alla morte del padre, a soli cinque anni Luigi diventò re. In attesa della sua maggiore età il potere fu esercitato dalla regina madre, come reggente, e dal cardinale <b>Giulio Mazzarino</b>, succeduto nel ruolo di primo  ministro al cardinale <b>Richelieu</b>, morto  l’anno prima. Mazzarino  dominò la scena politica, in accordo con la reggente, fino alla sua morte nel 1661. Nel frattempo Luigi XIV fu dichiarato maggiorenne (1651) e incoronato a Reims nel 1654. Nel giugno 1660 sposò la figlia di <a href="Filippo_V.html">Filippo V di Spagna</a>, Maria Teresa d’Asburgo, con la clausola di non avanzare in futuro pretese sul trono iberico. A sua volta la Spagna s’impegnava a versare una somma enorme nelle casse francesi. Ancora escluso dalla gestione diretta del potere, il giovane Luigi, ormai adulto e sposato, aveva però da tempo iniziato a osservare quanto accadeva intorno a lui, a fare in segreto grandi progetti per il futuro della monarchia e della Francia, meditando sul recente passato e sui problemi del presente.</p>

<div class="def">
<p><b>Giulio Mazzarino</b> (1602-1661). Nei documenti s’incontra anche la dizione “Mazarino”. Nato a Pescina, in Abruzzo, a lungo al servizio del Papato, nel 1639 entrò al servizio della Corona francese. Fu Richelieu a favorirne la creazione a cardinale e a sceglierlo come segretario. <br> In seguito Mazzarino si volse alla politica estera, concludendo abilmente la guerra contro la Spagna, ultima appendice della <a href="guerra_30_anni.html">guerra dei Trent'anni</a>. Grazie a un’alleanza con l’Inghilterra di Cromwell fu relativamente agevole battere l’esercito nemico nelle Fiandre. La Spagna dovette perciò firmare la pace dei Pirenei (1659), che segnò la sua definitiva disfatta come potenza europea. La Francia poté invece riprendersi il Rossiglione e la Cerdagna due province ai confini con i Pirnei), oltre all’Artois e ad alcune città delle Fiandre. A coronamento della pace, in vista di una politica di collaborazione tra Parigi e Madrid, si stabilì che il futuro re Luigi XIV avrebbe sposato l’“Infanta” Maria Teresa, cioè la figlia di <a href="Filippo_IV.html">Filippo IV</a> di Spagna. Il matrimoni o poteva avvenire però solo se lo sposo rinunciava espressamente a qualsiasi diritto sulla corona spagnola. Mazzarino ebbe l’astuzia di subordinare tale rinuncia al pagamento di una considerevole dote: poiché la Spagna non riuscì a pagare l’elevata somma, rimase intatto il diritto del re di Francia a un’eventuale successione nella penisola iberica: ciò avrebbe costituito un fattore di destabilizzazione nell’equilibrio europeo. Con queste politiche l’“avventuriero italiano”, come veniva chiamato dagli avversari Mazzarino, riuscì a gettare le basi per l’egemonia della Francia in Europa, ne ampliò considerevolmente il territorio e poté consegnare al suo sovrano un regno pacificato e compatto, dove ormai l’autorità regia era divenuta onnipotente.</p>
</div>

<h3>Il ricordo della Fronda</h3>

<p>In particolare una grande impressione avevano suscitato su di lui gli eventi della <b>Fronda</b> (1648-1653), quando la monarchia aveva barcollato sotto l’attacco del parlamento di Parigi, della nobiltà e della rivolta popolare. Si era trattato di una reazione contro la politica di accentramento del potere e contro la politica fiscale promossa da Mazzarino. In una prima fase, iniziata nel 1648, vi fu la “<b>Fronda parlamentare</b>”. Il Parlamento di Parigi si rifiutò di registrare i provvedimenti finanziari, rivendicando il suo tradizionale diritto di controllo in materia fi scale. Mazzarino ordinò allora l’arresto dei suoi membri ma questi invitarono la folla alla rivolta. La Fronda fu sedata dall’esercito guidato dal principe di Condé. Successivamente, nel 1650, lo stesso Condé si mise alla testa della “<b>Fronda nobiliare</b>”, promossa dalle più antiche famiglie nobili del Regno. Nel 1651 la famiglia reale fu costretta a fuggire da Parigi e solo l’intervento delle truppe rimaste fedeli riuscì a riportare l’ordine. Luigi, che all’epoca aveva tredici anni, rimase molto impressionato da tali eventi che svelavano la fragilità del potere monarchico. Si fece così strada nel suo pensiero l’idea che solo un rafforzamento del potere personale dei sovrani avrebbe potuto impedire in futuro nuove tensioni politiche.</p>

<div class="def">
<p><b>Fronda</b>: Il termine viene dal francese “fronde” (fionda), l’arma usata a Parigi per distruggere le finestre degli appartamenti del cardinale Mazzarino.</p>
</div>

<h3>La morte di Mazzarino</h3>

<p>Fu la morte di Mazzarino, il <b>9 marzo 1661</b>, il momento propizio che il giovane re attendeva per entrare con forza sulla scena politica francese. Nelle sue Memorie ricorderà: «Non cessavo però di  mettermi  alla  prova  in  segreto e senza  confi denti, ragionando da solo e dentro di me, su tutti gli avvenimenti che si presentavano, pieno di speranza e di gioia, se talvolta scoprivo che i miei pensieri erano quelli a cui alla fi ne pervenivano le persone capaci ed esperte, e profondamente persuaso che non potevo essere salito e rimasto sul tro-no con tanta passione di agir bene, senza poi trovarne i mezzi. Infine, trascorso così qualche anno, la pace generale, il mio matrimonio, la mia autorità consolidata e la morte del cardinal Mazzarino mi obbligarono a non differire oltre ciò che desideravo e insieme temevo da tanto tempo» [doc. a, p. 25]. Con la morte di Mazzarino la Francia perdeva un primo ministro onnipotente e acquistava un giovane sovrano assoluto. Quanto avvenne sin dai giorni successivi è stato defi nito dallo storico Pierre Goubert un “<b>colpo di Stato reale</b>”, una defi nizione che può apparire paradossale ma che ben descrive le novità rapidamente introdotte dal giovane Luigi XIV nella conduzione degli affari di Stato. Il “<b>Re Sole</b>” [La fabbrica di Luigi XIV, p. 21] entrava in azione.</p>

<h3>Gli uomini del re</h3>

<p>La prima decisione fu quella di non nominare un nuovo primo ministro e di allontanare dalla politica la regina madre, che si ritirò in convento, assumendo personalmente il pieno controllo dei processi decisionali. Luigi costituì una rete di <b>Consigli</b> con specifiche competenze, tra cui il Consiglio del Re, vero organo di governo, costituito nel 1661 da tre soli ministri: il sovrintendente generale alle Finanze <b>Nicolas Fouquet</b>, il ministro della Guerra <b>Michel Le Tellier</b> (grande artefice della riorganizzazione dell’esercito, dal 1685 sostituito dal figlio François-Michel) e il segretario degli Affari esteri Hugues De Lionne. Fouquet era stato messo alla direzione delle Finanze già da Mazzarino nel 1653. Su di lui pesavano accuse di disonestà personale e, cosa ancora più grave agli occhi del re, di smodata ambizione di gloria e di potere. Simbolo di questa smania di potenza era la magnifica residenza con giardini che il sovrintendente si era fatto costruire a Vaux-le-Vicomte, suscitando l’invidia dello stesso sovrano. Fu <b>Jean-Baptiste Colbert</b> (1619-1683), già segretario di Mazzarino, a raccogliere per Luigi  XIV un dossier d’accusa contro Fouquet che fu clamorosamente arrestato, processato e imprigionato. Rimase in carcere fi no alla morte (1680). A sostituirlo come controllore delle Finanze fu proprio Colbert. Il nuovo ministro proveniva da una famiglia di grandi mercanti. Del resto, su un piano generale, Luigi XIV nel corso del suo regno si orientò sempre più spesso verso uomini provenienti dalle fi le della borghesia piuttosto che da quelle della nobiltà o dell’al-to clero. Il rafforzamento del potere del sovrano andò di pari passo con il progressivo esautoramento degli <b>Stati generali</b>, che non venivano più convocati dal 1614 e che Luigi non riunì mai, e lo svuotamento, nelle province, del potere di interdizione dei parlamenti.</p>

<div class="def">
<p>Stati generaliL’assemblea, convocata la prima volta nel 1302, in cui erano rappresentati i tre ordini (clero, nobiltà, terzo stato). Avevano una funzione puramente consultiva</p>
</div>

<p>Morendo nel 1661, Mazarino lasciò al nuovo re, Luigi XIV, una situazione favorevole: la Francia era adesso uno Stato bene organizzato, forte sul piano militare, ricco e sviluppato. L’opposizione nobiliare era stata soffocata e le divisioni religiose acquietate. All’esterno la Spagna era in difficoltà, l’impero asburgico aveva perduto la Germania; la stessa Germania e l’Italia rimanevano divise; Inghilterra e Olanda rivolgevano la loro attenzione ai commerci via mare. Cominciò in tal modo un periodo di egemonia francese sul continente. Si trattava di un primato anche culturale: adesso le idee, il gusto, l’arte non giungevano più solo dall’Italia, ma anche (e soprattutto) dalla Francia. Il lungo regno di Luigi XIV durò oltre mezzo secolo, dal 1661 al 1715. A differenza dei suoi predecessori, egli decise di governare personalmente la Francia. Per ingrandirne i possedimenti, combatté tre guerre, nel 1667-1668, nel 1672-1678 e nel 1688-1697, tutte con esito favorevole: la Francia acquisì la Franca Contea, vicina alla Svizzera, parte dei Paesi Bassi spagnoli e infine la regione di Strasburgo (l’Alsazia ai confini con la Germania). Durante il terzo conflitto, l’intera Europa si coalizzò contro la Francia, ma quest’ultima riuscì a resistere. Luigi XIV arrivò ad allearsi con l’impero ottomano, pur d’indebolire l’Austria a est. Gli <b>accordi di Ryswick</b> (1697) posero quindi fine alle ostilità. In campo economico, il re affidò il governo a Jean-Baptiste Colbert (1619-1683), figlio di un mercante arricchito. Sotto la sua guida furono incoraggiati i commerci e imposti pesanti dazi (tasse sulle merci) sull’importazione di prodotti stranieri nel paese. Sui mari del mondo le navi francesi entrarono in concorrenza con le flotte inglesi e olandesi. In America venne fondata la colonia francese della Louisiana, chiamata così in onore del re.</p>

<h3>Ostacoli “territoriali”</h3>

<p>Il problema era, infatti, quello di fare in modo che quanto si decideva a Versailles valesse anche nel va-sto territorio francese, in cui molteplici erano le differenze sul piano amministrativo e le forme di autonomia locale. Tutto ciò era frutto delle diverse modalità e tempi con cui le singole regioni erano entrate a far parte del Regno, tra conquiste belliche e successioni ereditarie. Come vediamo nella carta, una prima distinzione di carattere generale era quella tra <b>Pays d’État</b>, cioè le province più antiche governate dagli Stati (États) provinciali, difensori delle tradizioni e degli interessi locali, e <b>Pays d’élections</b>, così detti in quanto la riscossione dei tributi era affidata a degli “eletti” dipendenti dall’amministrazione, di più recente ingresso nel territorio statale e più strettamente legati al potere centrale. In ciascun Pays avevano sede dei parlamenti, da non confondere con le attuali assemblee legislative in quanto erano dei tribunali, composti da alti magistrati, che godevano dei <b>diritti di rimostranza</b> e di registrazione. Avevano, infatti, il compito di vagliare ogni ordinanza del re ed eventualmente sospenderne l’attuazione e chiederne la modifi ca se considerata lesiva delle consuetudini tradizionali locali. I membri dei parlamenti, detti <b>officiers</b>, erano titolari di cariche venali divenute ereditarie su cui il sovrano non poteva più esercitare diritto di nomina o di revoca. Rappresentavano quindi un corpo dotato di ampi margini di autonomia dalla monarchia. Memore dello scontro con il parlamento di Parigi al tempo della Fronda, Luigi XIV sin dal 1665 rese obbligatoria la registrazione delle nuove norme statali da parte dei parlamenti, lasciando loro solo la facoltà di avanzare successivamen-te delle rimostranze. Ma si trattava di una possibilità esistente solo sulla carta, in quanto nella prassi il re respinse sempre le rimostranze parlamentari.</p>

<h3>Gli intendenti</h3> 

<p>Sul piano fiscale, invece, la Francia fu suddivisa in trenta <i>Généralités</i> il cui ufficio fu affidato a intendenti nominati ed eventualmente revocati dal re. Si trattava quindi di una <b>burocrazia</b> (dal francese <i>bureau</i>, ufficio e dal greco <i>krátos</i>, potere) di nomina e controllo statale che si differenziava da quella a carattere venale degli offi ciers. Gli intendenti erano funzionari regi inviati sin dal XIII secolo dai re francesi nei territori del Regno con compiti giudiziari, amministrativi e fiscali. Il loro peso aveva cominciato ad aumentare verso la fi ne del Cinquecento. Con Luigi XIV crebbero ulteriormente di numero, si trattava di circa 1000 uomini, e il loro potere aumentò considerevolmente, a discapito dei governatori provinciali e dei parlamenti. Importantissimo era, in particolare, il ruolo che svolgevano nella esazione delle imposte. Certo di contro restava un esercito di <i>officiers</i> che avevano acquistato la loro carica e la trasmettevano ai figli, almeno 40 000 persone sul cui disinteresse privato e sulla cui lealtà Luigi XIV po-teva contare solo parzialmente. Ma la strada verso la nascita di una burocrazia statale moderna era ormai tracciata.</p>

<h3>La politica economica</h3>

<p>La razionalizzazione del sistema fiscale fu uno degli obiettivi strategici del-la politica economica di Luigi XIV e del suo ministro Colbert, necessaria per risanare i dissestati conti pubblici e per sostenere le continue spese militari. Furono imposte nuove tasse: la <b>capitazione</b> (1695), che colpiva tutti i maschi; la <b>decima</b> (1710), proporzionale al reddito, con un prelievo fiscale di un decimo di esso. Il peso delle tasse finì però col ricadere quasi tutto sulle spalle dei contadini, già provati dagli obblighi legati al sistema feudale verso i signori locali, mentre clero e nobiltà conservarono molte esenzioni e privilegi. <br>Un altro obiettivo fu l’aumento della produzione, perseguito con la fondazione di <b>manifatture di Stato</b>, come la <i>Manufacture nationale des Gobelins</i> (1662), i cui arazzi diventarono presto celebri, e la manifattura delle ceramiche. Il ministro Colbert sposava la teoria economica che individuava la ricchezza di una nazione nella quantità di metalli preziosi, oro e argento, accumulati. Questa teoria fu definita, ma solo dalla metà del XIX secolo, <b>mercantilismo</b> o anche <b>colbertismo</b>. Si trattava quindi di aumentare la produzione di beni e la loro esportazione. A tal fine fu potenziata la flotta mercantile e aumentarono i traffici con le colonie, limitando invece, attraverso dazi doganali, le importazioni che avrebbero depauperato il paese di moneta. Inoltre, per accrescere produzione e commerci interni furono potenziate le infrastrutture con la costruzione di strade, ponti e canali navigabili.</p>

<h3>L’esercito</h3>

<p>Un importante campo di intervento statale, e di spesa, fu quello militare. Furono rafforzati l’esercito e le fortifi cazioni  del  paese. In quest’ultimo  settore  Luigi XIV poté avvalersi dell’opera del più grande ingegnere militare del tempo, <b>Sébastien le Preste de Vauban</b> (1603-1707), che fece costruire più di cento piazzeforti sui confi ni orientali e settentrionali del Regno e fortifi care numerose città. Tra il 1664 e il 1703 il numero degli arruolati nell’esercito passò da 45 000 a 400 000, una cifra per l’epoca impressionante. Inizialmente i soldati erano volontari o vagabondi assoldati a forza e mercenari stranieri. Dal 1688 furono arruolati anche giovani estratti a sorte dalle parrocchie e mantenuti a spese di queste. Oltre che in guerra, l’esercito fu usato con compiti di controllo interno, ad esempio nelle località recalcitranti a piegarsi alle im-posizioni del potere centrale o per sedare le ricorrenti rivolte contadine.</p>

<h2>Il trionfo dell’assolutismo</h2>

<p>La celebre espressione <i>L'état c'est moi</i> indicava i chiari intenti assolutistici del suo programma di governo: tutti i suoi sforzi, all'interno, furono rivolti a compiere il processo di accentramento della vita politica della nazione, che la sconfitta della Fronda aveva reso ineluttabile; scelse i suoi collaboratori tra i borghesi, ridusse l'antica feudalità a "nobiltà di corte", obbligandola a fare da brillante comparsa a Versailles, mentre nelle province, già da essa governate, il potere passò nelle mani dell'intendente regio.</p>

<p>Luigi XIV venne chiamato “Re Sole” per la magnificenza della sua corte, che volle spostare da Parigi nella vicina cittadina di Versailles. Qui il sovrano fece erigere una splendida reggia, in cui raccolse tutti i nobili del Paese, concedendo loro onori e privilegi (più apparenti che reali), in cambio di un’assoluta obbedienza. A Versailles la persona del re veniva celebrata mediante un complesso cerimoniale, il cui significato era chiarissimo: il re era l’unico padrone dello Stato e la sua autorità era illimitata. Una monarchia assoluta come la Francia funzionava in questo modo:</p>

<ul>
	<li><p>tutto il potere era in mano al re: ministri e funzionari (scelti tra i borghesi, non tra i nobili) erano solo dei collaboratori, e il re poteva in qualsiasi momento esautorarli; i suoi intendenti vigilavano, in ogni città e provincia, sul buon andamento della macchina statale;</p></li>

	<li><p>tutti erano sudditi del monarca, anche i nobili, “ospitati” a Versailles;</p></li>

	<li><p>inutile, quindi, convocare gli Stati Generali, l’assemblea di nobili, ecclesiastici e borghesi riunitasi più volte, in passato, per discutere e approvare le decisioni del re di Francia.</p></li>

	<li><p>siccome il sovrano governava per volontà di Dio, non poteva tollerare fedi religiose diverse dalla sua: perciò nel 1685 Luigi XIV revocò l’editto di Nantes, concesso un secolo prima agli ugonotti da <a href="Enrico_IV_francia.html">Enrico IV</a>;</p></li>

	<li><p>infine, la mano forte della monarchia regolava anche i commerci e tutte le attività economiche, dalle manifatture (le fabbriche di allora) alla produzione agricola. Tutto veniva sapientemente guidato dal ministro Colbert;</p></li>
</ul>

<div class="def">
<h3>Il Re Sole</h3>

<p>Il Re Sole Luigi XIV costruì una sapiente politica dell’immagine funzionale al suo proget-to assolutistico fin dai primi anni del suo avvento al trono. Anzitutto, si scelse come emblema personale un sole, il cui motto (<i>nec pluribus impar</i>, alla lettera “non inferiore ai più”) stava a signifi-care la sua assoluta supremazia. A tal fine protesse e stipendiò artisti e letterati in modo da assecondare la produzione di una cultura ufficiale volta all’esaltazione della sua gloria, mentre impose un con-trollo severo della censura contro tutte le voci dissen-zienti. Inoltre si avvalse dello stile allegorico mutuato dalla mitologia dell’Antichità clas-sica e diffuso nelle corti italiane del Rinascimento, in tutte le rappresentazioni artistiche – architettoniche, scultoree, pittoriche, letterarie – che dovevano celebrare la sua magnificità. A Parigi venne ampliato il Louvre, residenza cittadina del re, e fu  edificato un  grande complesso militare, l’Hôtel des Invalides. Ma l’impresa più grandiosa – giacché richiese ben 28 anni (dal 1661 al 1689) e l’opera giornaliera di circa 25.000 operai – fu la costruzione di un’enorme reggia a Versailles sui terreni dove fino ad allora si ergeva soltanto la piccola palazzina di caccia di Luigi XIII. Fin dal 1682 Versailles divenne la residenza del sovrano e della sua  corte. Vi lavorarono artisti chiamati da tutta  Europa, controllati “a vista” dallo stesso Luigi  XIV, perennemente attento a dare di sé l’immagine di un sovrano potente e maestoso.Il Re Sole fece in modo che i rappresentanti della grande nobiltà francese risiedessero nella reggia, allettandoli anche con l’erogazione di ricche prebende e pensioni. Qui essi conducevano un’esistenza scandita dal rituale di corte, gratificati da quelli che erano ritenuti dei sommi privilegi, come il pranzare alla tavola del re o l’assistere a momenti altamente teatralizzati della sua vita, tra cui il lever e il coucher (il suo risveglio e il momento in cui andava a dormire). La vita di corte si svolgeva infatti secondo un rigido rituale, l’etichetta, che  regolava le precedenze in base al rango e al favore personale del sovrano.La nobiltà finì così per recidere i legami col proprio territorio  d’origine, dove esercitava ampi poteri, e per assecondare i disegni del Re Sole, che mirava appunto a sradicare o svuotare qualsiasi forma d’autorità che non fosse la propria.</p>
</div>

<h2>La politica fiscale</h2>

<p>Le guerre nelle quali la Francia era stata impegnata fino al 1659, ma anche la corruzione imperante negli ultimi anni di Mazzarino, avevano posto in  deficit  costante il bilancio statale e provocato un ingente debito pubblico. Fra il 1662 e il 1666 Colbert ottenne risultati molto positivi nel riordino delle finanze; il bilancio tornò in pareggio eliminando gli sprechi nelle spese statali e nella riscossione delle imposte, gran parte delle qualisi disperdeva prima di arrivare alle casse centrali. Non rientrava però nei suoi propositi abolire le numerose esenzioni (che riguardavano la nobiltà e il clero e anche diverse città) e razionalizzare il sistema eliminando le disparità regionali e sociali nella distribuzione del carico delle imposte. L’ordinamento fiscale delle regioni meridionali era fondato su un criterio completamente diverso (e anche migliore) rispetto a quelle settentrionali. L’imposta diretta, la taglia, aveva come fondamento il valore delle proprietà; al nord invece gli uffici centrali decidevano l’ammontare totale dell’imposta, ripartendola poi fra le varie circoscrizioni, villaggi e singoli gruppi familiari, con maggiori possibilità di abusi e ingiustizie. Per le imposte indirette, che colpivano i consumi e in maniera molto elevata un prodotto essenziale come il sale, vigeva il metodo dell’appalto, nonostante tutti i suoi inconvenienti: i finanzieri privati riuniti nella <b>Ferme générale</b> (appalto generale) anticipavano allo stato l’ammontare dell’imposta e poi provvedevano a riscuoterla per mezzo di loro impiegati, cosa che procurava loro elevati utili ma dava luogo a corruzione, ruberie e soprusi. La Ferme aveva anche il compito di reprimere la produzione e la vendita clandestina del sale e a questo scopo poteva contare su un vero esercito di guardie.</p>

<h2>La creazione di compagnie commerciali</h2>

<p>La politica economica di Colbert si conformò al complesso delle <b>pratiche mercantiliste</b> comuni a tutta l’Europa nel XVII secolo e se ne differenziò essenzialmente per il maggiore controllo che lo stato intendeva esercitare sulle attività del commercio delle manifatture. Colbert potenziò la <b>flotta commerciale</b> francese e creò cinque principali compagnie monopolistiche, sul modello delle compagnie delle Indie orientali olandese e inglese. Quella del Levante, che agiva nel Mediterraneo orientale ottomano, fu istituita nel 1670 e dette i migliori risultati; quella delle Indie occidentali (1664) fu messa in liquidazione nel 1674; quella del Senegal (1673) si concentrò sul traffico degli schiavi; infine, quella del Nord (che agiva nel Baltico) e quella delle Indie orientali non furono mai neppure lontanamente in grado di competere con gli olandesi che detenevano una larga supremazia. Solo nel XVIII secolo la Compagnia delle Indie orientali divenne una forza considerevole, ma si trovò allora a competere con l’analoga Compagnia inglese.</p>

<h2>Mercantilismo e colbertismo</h2>

<p>Sostituire con prodotti interni tutto ciò che veniva importato dall’estero era una vecchia pratica mercantilista che aveva lo scopo di evitare la fuga dei metalli preziosi dal paese. Per impedire l’ingresso di merci straniere bastavano gli elevati dazi doganali e i divieti d’importazione, da potenziare con un’adeguata e costosa lotta al contrabbando; questa politica economica era veramente efficace solo se si sviluppavano all’interno del paese produzioni sostitutive. Colbert concesse a vario titolo aiuti più o meno consistenti ai produttori nazionali (sussidi, sgravi fiscali, premi per l’esportazione, diritti monopolistici, prestiti con bassi interessi), ma la sua azione fu limitata quasi esclusivamente a prodotti di lusso: specchi, cristalli, tappezzerie, saponi profumati, tessuti di alta qualità come i pizzi, i merletti e le sete. Poiché lo scopo era quello di sostituire i rinomati prodotti veneziani e olandesi, alle manifatture sovvenzionate furono imposti rigidissimi regolamenti che dovevano tutelare la qualità del prodotto. Questo non bastò a impedire l’ingresso di prodotti stranieri di contrabbando, mentre i regolamenti preposti alla produzione si dimostrarono in genere un ostacolo nei confronti dell’innovazione tecnologica e qualitativa. D’altra parte, i detentori di capitali non risposero come ci si attendeva alle sollecitazioni di Colbert e l’acquisto di terre e le operazioni finanziarie continuarono a essere preferite. Il governo stesso si impegnò relativamente meno negli investimenti in agricoltura, anche se va ricordata la costruzione, completata nel 1680, del canale del Mezzogiorno, che univa l’Atlantico al Mediterraneo innestandosi sul fiume Garonna. Anche i principali centri di produzione tessile laniera (Amiens, Reims, Rouen e Beauvais) ebbero solo scarsi aiuti dallo stato. Le migliori riuscite di queste industrie di stato furono la fabbrica di cristalli, vetrerie e specchi di Saint-Gobain e quelle di arazzi di Beauvais. Entrambe, come pure le manifatture parigine dei Gobelins che producevano mobili, arredi e arazzi per la nuova residenza reale di Versailles, ebbero come cliente principale il re e la sua corte.</p>

<h2>La guerra di Devoluzione (1667-1668)</h2>

<p>Tra il 1667 e il 1668, nella cosiddetta <b>guerra di Devoluzione</b>, Luigi XIV volse le armi contro la Spagna, per impossessarsi dei Paesi Bassi spagnoli e della Franca Contea. Il conflitto assunse questo termine perché, secondo il Re Sole, alla morte di Filippo IV, i Paesi Bassi spagnoli avrebbero dovuto essere “devoluti”, cioè trasmessi, a Maria Teresa d’Asburgo, figlia del re di Spagna e moglie dello stesso Luigi XIV, e quindi al regno di Francia. Inizialmente, grazie alla sua schiacciante superiorità, l’esercito francese conquistò molte posizioni; senonché proprio per questo l’Inghilterra e l’Olanda – in quel momento in guerra tra loro e la seconda addirittura alleata della Francia nella seconda guerra anglo-olandese – decisero di stipulare un’alleanza, a cui aderì poi anche la Svezia. Rendendosi conto di non poter affrontare solo con la forza delle proprie armate questa coalizione, nel 1668, ad <b>Aquisgrana</b>, Luigi XIV sottoscrisse la pace; tuttavia, non uscì dal conflitto a mani vuote, in quanto ottenne dodici città dei Paesi Bassi spagnoli, tra cui l’importante piazzaforte di Lille. </p>

<h2>La guerra contro l’Olanda (1672-1678) e le “riunificazioni”</h2>

<p>Ma la brama di potenza del sovrano francese non si arrestò; pochi anni dopo, infatti, Luigi XIV decise di rivalersi sugli olandesi, che lo avevano tradito durante il precedente conflitto e che soprattutto erano pericolosi rivali in campo commerciale. Assicuratosi nel 1670 l’appoggio dell’Inghilterra, nel 1672 le Province Unite furono dunque assalite congiuntamente. Per bloccare l’attacco francese Guglielmo d’Orange fece aprire le dighe allagando il paese; riuscì così a guadagnare tempo in attesa dell’intervento degli alleati (la Spagna e l’Austria e in seguito anche l’Inghilterra). La guerra si allargò allora anche al Mediterraneo, dove Luigi XIV favorì una rivolta antispagnola, scoppiata a Messina nel 1674. Quattro anni dopo, con la <b>pace di Nimega</b>, la Francia acquisì altre piazzeforti nei Paesi Bassi spagnoli oltre all’intera Franca Contea.<br> Poco dopo, tuttavia, Luigi XIV procedette a una politica di annessioni pacifiche ma forzate (ribattezzate “<b>riunificazioni</b>”, perché basate su pretesi diritti feudali) con cui, tra il 1679 e il 1684, si impadronì di diverse <b>città delle Fiandre, della Lorena</b> e dell’<b>Alsazia</b> – fra cui <b>Strasburgo</b>, in posizione vitale per il passaggio sul Reno –, oltre che della fortezza di <b>Casale</b> nei domini dei Savoia.</p>

<h2>La guerra della lega d’Augusta (1688-1697)</h2>

<p>Nel 1686 l’Impero, le Province Unite, la Spagna, la Svezia e alcuni principi tedeschi decisero infine di coalizzarsi per bloccare l’espansionismo francese nella lega di <b>Augusta</b>.<br> Luigi XIV reagì con l’invasione nell’estate 1688, del Palatinato e dell’Elettorato di Colonia. Ma dopo la Gloriosa rivoluzione Guglielmo III d’Orange una volta insediatosi sul trono d’Inghilterra, aderì alla lega. Luigi XIV si ritrovò così accerchiato dalle maggiori potenze europee e al termine della <b>guerra</b>, durata ben nove anni, fu costretto a firmare la <b>pace di Rijswjck</b>, e ad abbandonare tutti i territori conquistati a partire dal 1679, tranne Strasburgo e l’Alsazia <h2>La politica religiosa e la persecuzione dei calvinisti</h2>

<p>Un settore dove l’assolutismo ottenne risultati definitivi ma pagati a caro prezzo fu quello dell’uniformità religiosa. Luigi XIV aveva inizialmente riconfermato l’editto di Nantes del 1598, ma presto aveva cominciato a consentire vessazioni e persecuzioni contro gli ugonotti (che dovevano essere allora circa un milione), per spingerli a tornare alla religione cattolica. I calvinisti si videro proibire ogni attività legata alla produzione di libri, furono esclusi dalle cariche pubbliche, dovettero adattarsi a presenziare a cerimonie e riti cattolici; in particolare, su di loro era fatto ricadere il peso dell’ alloggio dei militari, che (secondo gli usi del XVII secolo e in mancanza di caserme) toccava ai civili sostenere. Nel 1685 Luigi XIV poté  revocare l’editto di Nantes, sostenendo che ormai «la migliore e la maggior parte dei nostri sudditi della Religione pretesa riformata ha abbracciato la fede cattolica». Era un’affermazione ancora lontana dal vero. Molti ugonotti avevano accettato di convertirsi, ma ancora di più furono quelli che mantennero in segreto la loro fede. Almeno in 200 000 emigrarono in Svizzera, in Olanda, in Inghilterra e in Germania (specie nelle terre del duca di Brandeburgo-Prussia), portando con sé le loro competenze di artigiani tessili e dando un duro colpo all’economia francese. I vantaggi della tolleranza religiosa erano lontani dall’affermarsi universalmente sull’esasperata lotta contro l’eresia. Ancora nel 1731 l’arcivescovo che in Austria reggeva il Principato ecclesiastico di Salisburgo ordinerà l’espulsione di 20 000 protestanti. Tuttavia, per le dimensioni che si vennero manifestando, la decisione di Luigi XIV finì per apparire come uno sconcertante atto di sopraffazione e anche come un errore.</p>

<h2>Il giansenismo e lo scontro con il papato</h2>

<p>Già dal 1664 il programma assolutista di uniformità religiosa aveva portato Luigi XIV a reprimere il diffuso movimento religioso che prendeva nome dal teologo fiammingo Giansenio (1585-1638). I giansenisti erano fautori di un severo rigorismo morale e sostenevano tesi molto vicine al calvinismo sui temi della predestinazione, della grazia e della libertà del volere; su questi punti si erano esposti in accese polemiche, riprovando l’accondiscendenza dei gesuiti e della chiesa verso pratiche di devozione eccessiva e prossima alla superstizione come il culto dell’ostia consacrata. Allineandosi con il papa, che nel 1653 aveva condannato il giansenismo per le sue concessioni alla dottrina della predestinazione, Luigi XIV non intendeva con questo accettare il primato di Roma sulla chiesa francese. Fu proprio contro il papa che Luigi XIV combatté dal 1679 la sua terza battaglia religiosa, il sostegno dato alle dottrine “gallicane”, difese dal parlamento di Parigi e da gran parte del clero, che affermavano l’indipendenza dal papa della chiesa nazionale francese. Sulla base di queste dottrine la monarchia francese non aveva pubblicato ufficialmente i decreti del concilio di Trento e non aveva ammesso la presenza dell’Inquisizione romana. Nel marzo 1682 l’assemblea del clero francese  approvò un testo conosciuto come i “Quattro  articoli  della chiesa gallicana”, che negavano il potere del papa sui re nelle materie temporali, riproponevano il principio della superiorità del concilio sul papa e rifiutavano agli editti papali l’automatica applicazione nel Regno. La trasformazione dei Quattro articoli in legge dello stato, debitamente registrata dal parlamento, aprì un lungo conflitto fra Luigi XIV e il papa, concluso dieci anni dopo con un compromesso abbastanza vago da far pensare a entrambe le parti di averla avuta vinta.</p>

<h2>La reggia di Versailles</h2>

<p>Sin dal principio del suo regno Luigi XIV abitò malvolentieri nel palazzo reale del Louvre e preferì risiedere nel castello di Versailles, una cittadina situata a pochi chilometri da Parigi. Dai primi lavori di ampliamento del castello il re passò dal 1668 a un progetto di totale ricostruzione, non ancora terminato quando nel 1682 la corte e il governo furono trasferiti da Parigi a Versailles. In principio Luigi XIV ritenne opportuno sottrarre la corte alla turbolenza di una capitale che al tempo della fronda lo aveva costretto a fuggire insieme allamadre e a Mazzarino. Alla fine prevalse il desiderio di legare la propria immagine a un edificio monumentale che desse il senso della potenza e della grandiosità. Via via che i lavori proseguivano, si affacciavano progetti sempre più imponenti, con dimensioni e proporzioni smisurate: un fronte della reggia che misurò più di 600 metri, centinaia di stanze, grandi saloni e gallerie, un parco che si apriva su una prospettiva di oltre due chilometri. Nei momenti di più intensa attività furono impiegati nella costruzione della nuova reggia 20 000 e perfino 30 000 operai e artigiani di ogni genere. Ancora per anni dopo il trasferimento della corte il cantiere della “grandezza regale” di Versailles continuò a divorare milioni.</p>

<h2>La società di corte</h2>

<p>Oltre che sede della corte, Versailles divenne per alcuni decenni il centro culturale della Francia. Luigi XIV, il Re Sole, volle mettere al proprio servizio tutti gli artisti del paese, pittori, scultori, architetti, poeti e letterati, facendo del <b>mecenatismo</b> una grande strategia di sottomissione delle arti e delle lettere e di propaganda politica. Allo stesso tempo, tutta la cultura fu assoggettata alle forme dell’assolutismo attraverso il controllo e la repressione (la censura sulla stampa), la concessione di privilegi e monopoli agli editori, la promozione diretta di attività che esaltassero la monarchia. Versailles servì anche a un progetto più specifico. Luigi XIV aveva neutralizzato l’opposizione del parlamento di Parigi; restava da mettere totalmente fuori causa l’antica nobiltà di sangue, responsabile della fronda principesca del 1650-53. Versailles realizzò questo scopo, attraendo con il suo stile di vita lussuoso e raffinato le grandi famiglie nobili, inserendole in una vita di corte piena di intrighi e di vizi, allontanandole dai loro feudi dove godevano ancora di potere e prestigio, obbligandole a una vita dispendiosa e legandole infine con gratificazioni e pensioni. I nobili accettarono come un favore supremo l’ammissione alla società artificiale di Versailles, si trasformarono così in cortigiani e si persero nel gioco delle finzioni di corte. Gli alti comandi militari continuarono a essere riservati alla nobiltà, ma al di fuori di questo a essa toccò solo la parte di comparsa assegnatale nel grande teatro che era Versailles.</p>

<p>Alla sua morte, 1715, gli succedette il bisnipote di appena cinque anni, che assunse il nome di <a href="Luigi_XV.html">Luigi XV</a>, dal momento che tutti gli eredi intermedi gli erano premorti: suo figlio Luigi, il Gran Delfino, il primogenito del delfino Luigi, duca di Borgogna e anche il figlio di questi, Luigi, duca di Bretagna (fratello maggiore di Luigi XV).</p>

<footer>
<p><b>Ferme générale</b> Fu creata nel 1682 da Colbert con lo scopo di semplificare e ridurre i costi di riscossione e accrescere la parte disponibile per lo stato.</p>
</footer>

<section aria-label="End">
<a href="mazzarino.html">&#171; Mazzarino e la vittoria sulla Fronda</a>
<a href="index.html">Index</a>
<a href="superlative.html">The Superlative &#187;</a>
</section>

</article>

</body>
</html>
