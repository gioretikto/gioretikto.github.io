<!DOCTYPE html>
<html>
<head>
 <meta charset="utf-8">
 <meta name="viewport" content="width=device-width, initial-scale=1.0"> 
 <meta name="description" content="Carlo Magno"/>
 <title>Carlo Magno</title>
 <link rel="stylesheet" type="text/css" href="../style.css" media="screen">
</head>

<body>

<nav>
 <ul>
  <li><a class="navbar" href="../index.php">Home</a></li>
  <li><a class="navbar" href="../documentation.html">Documentation</a></li>
 </ul>
</nav>
   
<div class="content">

<h1>Carlo Magno</h1>

<p>Carlo Magno divenne re dei franchi nel 768, all’età di ventisei anni. Fu prima di tutto un re guerriero e dal 769 al 796 guidò personalmente le campagne militari con le quali il complesso dei suoi domini territoriali si estese fino a un milione di chilometri quadrati. L’Impero franco ebbe una consacrazione solenne con l’incoronazione a imperatore di Carlo Magno, avvenuta a Roma per mano del papa Leone III la notte di Natale dell’anno 800. Carlo restaurava l’Impero romano e beneficiava di tutto il suo antico prestigio; stabiliva d’altro canto un solido legame fra il suo Impero e il cristianesimo, che aveva protetto ed esteso con tutti i mezzi. La cerimonia conteneva però un’ambiguità, perché poteva significare la superiorità di chi dava la corona, il papa, su chi la riceveva. Allo stesso tempo il papa aveva unto Carlo con l’olio sacro e si era prosternato dinanzi a lui secondo il rituale di incoronazione seguito nell’Impero bizantino, che intendeva senza dubbio manifestare la superiorità del <b>basileus</b> sull’arcivescovo di Costantinopoli.</p>

<p><b>Le strutture amministrative</b> dell’Impero carolingio apparivano piuttosto deboli se paragonate con la numerosa e preparata burocrazia bizantina. Esse erano affidate ai rapporti personali fra l’imperatore e i maggiori capi-guerrieri franchi e si basavano sulla <b>fedeltà</b> che questi gli dovevano come suoi <b>vassalli</b> e in conseguenza del giuramento di fedeltà che gli avevano prestato. Nelle maggiori divisioni territoriali, le contee, Carlo Magno delegò ai suoi principali collaboratori, i <b>conti</b>, il potere di riunire gli uomini tenuti al servizio militare, assicurare la pace e amministrare la giustizia, prendersi cura delle proprietà terriere dell’imperatore. Nelle regioni di frontiera (dette, con un termine germanico, marche), che richiedevano una più attenta sorveglianza, più contee furono poste sotto un unico funzionario chiamato <b>margravio</b> o <b>marchese</b>.</p>

<h2>Il trattato di Verdun e la divisione dell’Impero carolingio</h2>

<p>Carlo Magno morì il 28 gennaio 814. Aveva avuto quattro figli maschi dalle mogli legittime; uno solo, Ludovico il Pio, gli sopravvisse e poté ereditare la corona e la totalità dell’Impero. Ludovico (814-840) lasciò invece tre figli che presero subito a contendersi con le armi l’eredità paterna, giungendo nell’agosto 843 ad accordarsi su una spartizione con il trattato di Verdun. A Carlo il Calvo toccò la parte occidentale del Regno dei franchi e a Ludovico detto il Germanico la parte orientale. Lotario I, il figlio maggiore, ebbe la corona imperiale e un dominio composto da due parti: il Regno d’Italia, con le regioni centro-settentrionali della penisola fino al Patrimonio di san Pietro; il territorio situato in mezzo ai regni di Carlo e Ludovico che andava dal mare del Nord al Mediterraneo, comprendendo i Paesi Bassi, la regione fra la Mosa e il Reno, la Borgogna e la Provenza. Nonostante le apparenze, non si
può dire che questa spartizione abbia delineato le future nazioni di Francia e di Germania. Entrambi i regni avevano una debole omogeneità. In quello occidentale la regione a nord della Loira vedeva un più netto predominio dei franchi: può perciò essere detta “Francia” già nel IX-X secolo e i suoi abitanti, risultato della fusione di franchi e gallo-romani, possono essere chiamati, seppure con un certo anticipo, “francesi”. Sfuggiva però al Regno il controllo sulla Bretagna, mentre a sud l’Aquitania diventò un Ducato largamente autonomo con una propria dinastia. Nel Regno orientale si distinguevano bene i quattro ducati che prendevano nome dalla popolazione germanica prevalente: franchi in Franconia, bavari in Baviera, svevi e alemanni in Svevia, sassoni in Sassonia.</p>

<h2>La fine della dinastia carolingia</h2>

<p>Dei tre regni sorti nell’843 quello di Lotario I si rivelò presto il più instabile e alla morte dell’imperatore, nell’855, fu diviso tra i suoi figli. Il
Regno d’Italia, toccato al primogenito Ludovico II, mantenne una preminenza formale e il diritto alla corona imperiale. La Borgogna-Provenza diventò un regno autonomo nell’879. Un terzo regno, la <b>Lotaringia</b>, fu conteso fra Carlo il Calvo e i successori di Ludovico il Germanico. Carlo riuscì a impossessarsi della sola Contea di Fiandra; tutto il resto entrò come ducato nel Regno di Germania, conservando il nome di Lotaringia, e si frammentò ulteriormente nei secoli successivi. La dinastia imperiale carolingia contò dopo Carlo Magno cinque imperatori: Ludovico il Pio, Lotario, Ludovico II (849-875) e Carlo II il Calvo. Per ultimo venne Carlo III il Grosso, succeduto nell’876 al padre Ludovico il Germanico come re dei franchi orientali. Riuscì a un certo punto a riunire nelle sue mani tutte le corone carolinge, compresa quella imperiale, ma nell’887 fu deposto da un’assemblea di conti. Due mesi dopo morì.</p>

<footer>

<p><b>Basileus</b>: In greco significa “re”. Divenne l’appellativo comunemente usato per designare l’imperatore bizantino.</p>

<p><b>Vassallo</b> Deriva da vassus, latinizzazione della parola celtica gwas, in origine equivalente di “servo”. Vasso e vassallo passarono
poi a designare l’uomo che si legava con il vincolo del “vassallaggio” a un altro uomo di condizione superiore, offrendogli fedeltàe servizi militari.</p>

<p><b>Conte</b> Dal latino <i>comes</i> (plurale <i>comites</i>), letteralmente “accompagnatore”, fu il titolo di diversi funzionari imperiali. Ripreso in epoca carolingia, il termine ha generato <i>comitatus</i> (la circoscrizione governata dal conte), da cui èderivato “contea”</p>

<p><b>Lotrangia</b>: Prese nome da uno dei figli di Lotario I, anch’egli chiamato Lotario. Da Lotaringia, in tedesco Lothringe, è derivato poi il nome Lorena, che ha finito per applicarsi alla regione più ristretta che appartiene oggi alla Francia.</p>

</footer>

<section>
<a href="aztechi.html">&#171; Gli aztechi</a></p>
<a href="index.html">Index</a>
<a href="federicoII.html">Federico II &#187;</a>
</section>

</div>

</body>
</html>
