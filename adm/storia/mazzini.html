<!DOCTYPE html>
<html>
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Giuseppe Mazzini e la Giovine Italia"/>
    <title>Giuseppe Mazzini e la Giovine Italia</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.php">Home</a></li>
        <li><a class="navbar" href="../documentation.html">Documentation</a></li>
    </ul>
</nav>
            
<div class="content">

<h1>Giuseppe Mazzini e la Giovine Italia</h1>

<p>Il fallimento dei moti rivoluzionari del '20 e '30 e la constatazione della linea di non intervento assunta dalla Francia spinsero il genovese Giuseppe Mazzini (1805-1872) a elaborare un nuovo e coerente programma per affrontare i problemi dell’Italia, che dal Congresso di Vienna era uscita divisa e <b>frammentata in numerosi Stati, tutti politicamente legati all’Austria</b>. Mentre la Lombardia e il Veneto erano sotto controllo austriaco e venivano amministrati direttamente dal governo di Vienna, il Ducato di Parma, quello di Modena e il Granducato di Toscana erano retti da sovrani imparentati con la famiglia imperiale Asburgo. Gli altri Stati (Regno di Sardegna, Stato della Chiesa e Regno delle Due Sicilie) erano governati da sovrani assolutisti e reazionari: terrorizzati dalla possibilità di una rivoluzione, essi non osavano compiere aperture politiche di sorta e invocarono gli austriaci ogni volta che le popolazioni tentarono di imporre con la forza delle modifiche all’assetto politico.
Secondo Mazzini, il difetto più grave delle insurrezioni degli anni 1820-1821 e 1831 era stato di aver avuto respiro e prospettive limitati ad ambiti regionali e locali, cioè ristretti ai singoli Stati in cui era scoppiato il moto rivoluzionario. Pertanto, con un’energia e una determinazione assolutamente nuove, Mazzini pose l’accento sull’<b>obiettivo dell’unità politica dell’Italia</b>, cioè sulla necessità di trasformare il frammentato scenario della penisola in un solido e compatto Stato nazionale. A tal fine, nel luglio 1831 Mazzini fondò un nuovo movimento politico, la Giovine Italia, che si distinse dalle società segrete degli anni precedenti sia per la propria meta (l’unità nazionale) sia per gli strumenti che riteneva necessario utilizzare: al posto dei fallimentari colpi di Stato promossi da gruppi ristretti di congiurati, avrebbe dovuto entrare in scena come protagonista, nelle intenzioni di Mazzini, il popolo italiano.</p>

<p>Mazzini si sforzò poi di distinguere nettamente il nuovo movimento dalle sette del rivoluzionario socialista <a href="filippobuonarroti.html">Filippo Buonarroti</a>. In primo luogo respinse la tattica della segretezza degli obiettivi ultimi: con assoluta trasparenza, fin dall’inizio la Giovine Italia espose la sua meta di un’Italia unita, democratica e repubblicana. <b>Mazzini</b>, del resto, <b>guardò sempre con sospetto al comunismo di Buonarroti, di Blanqui e poi, più tardi, di Marx</b>. Come scrisse nel luglio 1833: «La mia repubblica non istà nell’innalzare una classe – e sia qualunque – (di)struggendone un’altra. La mia Repubblica basa sul Popolo – per Popolo intendo l’aggregato di tutte le classi».</p>

<h2>Il pensiero politico di Giuseppe Mazzini</h2>

<p>Per comprendere appieno la posizione politica di Mazzini, è indispensabile rifarsi al suo pensiero, cioè alle sue concezioni filosofiche. Mazzini non si riconosceva in alcuna Chiesa; malgrado ciò, il rivoluzionario genovese era uno spirito profondamente religioso, convinto che Dio avesse assegnato agli uomini la missione di vivere nella pace e nella giustizia. Gli individui, pertanto, dovevano concepire la propria esistenza in primo luogo come un dovere, cioè dedicare ogni energia alla costruzione del nuovo mondo libero e giusto che Dio chiedeva loro di costruire. Dio inoltre, secondo Mazzini, aveva assegnato all’Italia un ruolo di primaria importanza
: proprio perché la sua condizione era particolarmente difficile, essa doveva dare l’esempio a tutti gli altri popoli, indicare la via della liberazione dal dominio straniero e dall’oppressione. L’idea di nazione, dunque, era al centro del pensiero mazziniano; tuttavia, egli fu sempre molto lontano dagli eccessi dei nazionalismi del
XX secolo, che avrebbero tentato di imporre la supremazia di un popolo sugli altri, con la violenza. A giudizio di Mazzini, tutti i popoli avevano pari dignità e pari diritto alla libertà e all’indipendenza; non a caso, per ribadire questo principio fondamentale, egli fondò nel 1834 la Giovine Europa, un movimento che, nelle sue intenzioni, avrebbe dovuto coordinare la lotta di tutti i popoli oppressi e gettare le basi di una convivenza rispettosa della libertà e dei diritti di ciascun gruppo etnico. Una volta liberata l’Italia dallo straniero, Mazzini si prefiggeva di costruire uno Stato unitario, repubblicano e democratico. Negli anni Trenta del XIX
secolo, l’affermazione secondo cui l’Italia doveva diventare uno Stato unitario colpì per la propria radicalità, in quanto significava sia la cancellazione di entità statali esistenti da diversi secoli, sia l’abolizione del potere temporale del papato; inoltre, l’insistenza sull’unità implicava pure il rifiuto di ogni soluzione federalista, analoga a quella statunitense o svizzera, decisamente più rispettosa delle esigenze particolari delle singole regioni. La scelta repubblicana si spiega con il fatto che, per Mazzini, la sovranità apparteneva solamente al popolo: questi, pertanto, non poteva delegare nessuno a governare al suo posto; del resto, un popolo che, con le proprie forze, fosse riuscito a conquistare la propria libertà, sarebbe riuscito pure a esercitare il potere, senza dover far ricorso ai re, che per altro erano tutti, secondo Mazzini, dei potenziali tiranni. Mazzini, infine, riteneva che l’Italia del futuro avrebbe dovuto essere democratica; sul piano pratico, ciò significava in primo luogo introduzione del suffragio universale, considerato persino dai liberali più ostili all’assolutismo un pericolo per la libertà e per il diritto di proprietà. Mazzini però <b>fu sempre ostile al marxismo</b> e agli altri movimenti socialisti, di cui non condivideva i presupposti materialistici e atei: senza fede
religiosa, a suo giudizio, non erano possibili le rivoluzioni, che necessitavano della convinzione, da parte del singolo, di essere uno degli strumenti che avrebbero permesso la realizzazione in terra del regno di Dio. D’altra parte, Mazzini ebbe un atteggiamento distaccato nei confronti del concetto liberale di libertà, che insisteva sui diritti dell’individuo e considerava quest’ultimo come un valore supremo; nella concezione mazziniana – come, prima di essa, in quelle di Rousseau e di Robespierre – l’insistenza cadeva soprattutto sui doveri del singolo nei confronti della propria collettività, concepita come qualcosa di sacro, che esigeva da parte del cittadino una dedizione quasi religiosa e una notevole dose di disponibilità al sacrificio, in nome del bene comune. Mazzini, pertanto, riteneva che il nuovo Stato italiano, realmente democratico, avrebbe dovuto venire incontro alle esigenze dei lavoratori e degli operai, superando la rigida posizione dei liberali moderati, secondo cui tutte le rivendicazioni dei ceti subalterni (e, a maggior ragione, le loro lotte: primi fra tutti gli scioperi) andavano condannate e represse, come se si fosse trattato di un attentato al diritto di proprietà dei ceti possidenti.</p>

<h2>Il fallimento del progetto politico democratico</h2>

<p>Tutti i tentativi insurrezionali promossi dalla <i>Giovine Italia</i> negli anni Trenta e negli anni Quaranta fallirono miseramente: nel 1833 fallì una sommossa nel Regno di Sardegna; ad un esito uguale approdò, nel 1834, una spedizione armata in Savoia. Particolarmente drammatica fu la spedizione organizzata da Attilio ed Emilio Bandiera in Calabria nel 1844. I due fratelli speravano di far insorgere i contadini del Regnodelle Due Sicilie, ma la popolazione del luogo li ignorò. Le truppe borboniche, subito accorse, li catturarono dopo un breve scontro a fuoco. I fratelli Bandiera e i loro compagni furono catturati e giustiziati. Il popolo, che nelle intenzioni di Mazzini avrebbe dovuto insorgere per sostenere il gruppo di militanti promotore del moto, non mostrò alcun interesse nei confronti delle idee di unità e indipendenza nazionali. A giudizio di <b>Carlo Pisacane</b> (1818-1857), collaboratore di Mazzini, il completo distacco mostrato dalle masse popolari nei confronti del pro-
gramma mazziniano derivava dal fatto che esso rinviava la soluzione di tutti i problemi sociali a un secondo momento, sostenendo che sarebbero stati affrontati dalla nuova repubblica democratica, dopo l’unificazione nazionale. Pisacane, al contrario, assunse posizioni socialiste e si fece promotore di una rivoluzione che, tra i suoi obiettivi, metteva anche l’abolizione della proprietà privata. Tuttavia, anche la spedizione promossa da Pisacane nel 1857 si risolse in un disastro: sbarcato a Sapri (in Campania)  con  circa  300  uomini,  incontrò dapprima l’ostilità popolare e poi la resistenza dell’esercito borbonico. Per sfuggire alla cattura, Pisacane si uccise il 2 luglio 1857. Mazzini cercò di mascherare il suo insuccesso elaborando un’intensa campagna ideologica basata sul <b>concetto di martirio</b>. Quest’idea era mutuata direttamente dal cristianesimo delle origini e riusciva a ottenere – a livello teorico – un vero capovolgimento delle prospettive: infatti, colui che veniva schiacciato dal tiranno, e in apparenza era uno sconfitto (proprio come il martire dei primi secoli dell’era cristiana), in realtà gettava i semi del nuovo Verbo nazionale e testimoniava la giustizia del nuovo vangelo della libertà dallo straniero, che infine avrebbe trionfato. In linea con la tradizione democratica Mazzini cercava di fondare una nuova religione civile, basata sulla totale dedizione di se stessi alla patria e alla causa dell’indipendenza nazionale. In realtà, il suo progetto non riusciva a produrre alcun effetto concreto. In questo clima di sfiducia nelle capacità del popolo di trasformarsi in protagonista della propria liberazione, trovò spazio la proposta molto più moderata avanzata da Vincenzo Gioberti (1801-1852) nel suo Del primato morale e civile degli italiani, pubblicato nel 1843. Gioberti era un sacerdote cattolico; pertanto, egli riteneva che il nuovo futuro dell’Italia potesse trovare nel papato una fondamentale figura di riferimento: in pratica, egli proponeva che gli Stati italiani si riunissero in una federazione, guidata dal papa. La speranza giobertiana di un papato capace di aprire nuove strade all’Italia parve diventare realtà effettiva nel 1846, allorché venne eletto il nuovo pontefice, Pio IX. Il primo atto di governo del nuovo papa fu un’amnistia per i prigionieri politici, accolta con incredibile entusiasmo dalla popolazione e interpretata come l’inizio di un modo radicalmente nuovo di gestire il potere. Le speranze in un papato liberale crebbero ulteriormente allorché, nell’ottobre del 1847, lo Stato della Chiesa, il Regno di Sardegna e il Granducato di Toscana incominciarono a prendere in considerazione la possibilità di procedere a una lega doganale, a un mercato comune che avrebbe potuto essere la prima tappa verso una vera federazione.</p>

<section>
<a href="comparative_sup.html">&#171; The comparative of superiority</a></p>
<a href="index.html">Index</a>
<a href="superlative.html">The Superlative &#187;</a>
</section>

</div>

</body>
</html>