<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Le perquisizioni">
	<title>Le perquisizioni</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Le perquisizioni</h1>

<p>Disciplinata dall’<a href="cpp.html#247">art. 247 c.p.p.</a>, la perquisizione consiste nell'attività di ricerca di una cosa o di una persona da arrestare con la finalità di assicurarle al procedimento penale. Come previsto per l'ispezione, anche la perquisizione è disposta con decreto motivato dell’autorità giudiziaria, la quale può sia procedere personalmente sia delegare gli ufficiali di polizia giudiziaria. <br> La perquisizione è personale o locale:</p>

<ol type="a">
	<li><p>la <b>perquisizione personale</b> è disposta quando vi è fondato motivo di ritenere che taluno occulti sulla propria persona il corpo del reato o le cose pertinenti al reato. Al soggetto interessato è garantito sia il diritto a ricevere una copia del decreto motivato emesso dal giudice, sia il diritto ad essere avvisato della facoltà di farsi assistere da una persona di fiducia, purché idonea e prontamente reperibile.<br> Come nell'ispezione, anche la perquisizione eseguita sul corpo della persona deve essere effettuata nel massimo rispetto del pudore e della dignità della persona;</p></li>

	<li><p>la <b>perquisizione locale</b> è effettuata quando si ha fondato motivo di ritenere che il corpo del reato o le cose pertinenti ad esso siano occultate all’interno di un determinato luogo, oppure che all’interno di tale luogo possa essere eseguito l'arresto del soggetto imputato o evaso. Nel caso di perquisizione locale, invece, ai sensi dell'<a href="cpp.html#250">art. 250 c.p.p.</a> prima di iniziare le operazioni, è previsto che venga consegnata una copia del decreto motivato dell'autorità giudiziaria sia all'interessato, se presente, sia al soggetto che ha l'attuale disponibilità del luogo. A questi è deve essere dato avviso della facoltà di farsi rappresentare ed assistere da una persona di fiducia, purché questa sia idonea ex art. 120 C.p.p. nonché immediatamente reperibile. <br> Se nessuno dei due soggetti avvisati (imputato e persona che ha la disponibilità del luogo) si presentano, la copia del verbale di perquisizione è consegnata e l’avviso succitato rivolto ad un loro congiunto, coabitante o collaboratore ovvero, in mancanza, al portiere od a chiunque altro ne faccia le veci. <br> È, inoltre, previsto che nell'esecuzione della perquisizione locale se l'autorità giudiziaria, ritiene che le persone presenti o sopraggiunte occultino il corpo del reato o le cose pertinenti al reato, può disporre con decreto motivato che le stesse vengano allontanate, ovvero che un determinato soggetto non si allontani dal luogo oggetto di perquisizione prima della conclusione delle operazioni, motivando nel verbale in esame i motivi di tale decisione.</p>

</ol>

<p>A tali tipologie di perquisizioni si affianca la <b>perquisizione informatica</b> che è posta in essere qualora si dubiti in maniera fondata che determinati dati, informazioni, programmi informatici o tracce pertinenti al reato siano contenuti in un sistema informatico o telematico, pur se protetto da misure di sicurezza; in tal caso la perquisizione sarà realizzata adottando le misure tecniche necessarie per salvaguardare i dati originali e precluderne l’alterazione. <br> Se la ricerca ha ad oggetto una cosa determinata, l’<a href="cpp.html#248">art. 248 c.p.p.</a> dispone che l’autorità giudiziaria può invitare il soggetto che ne ha il possesso a consegnarla. Se si procede alla consegna non verrà eseguita la perquisizione, salvo che essa appaia necessaria per la completezza delle indagini.<br> Le cose rinvenute nel corso della perquisizione sono sottoposte a sequestro se costituiscono il corpo di reato o le cose pertinenti al reato. <br> Se, invece, viene trovata la persona ricercata, si dà esecuzione all'ordinanza di custodia cautelare o ai provvedimenti di arresto e fermo. <br> Se la perquisizione dev'essere effettuata in un'abitazione o nei luoghi chiusi ad essa adiacenti, sono imposti <i>ex lege</i> gli orari in cui può procedersi alla stessa (salvo che nelle ipotesi in cui sussiste l'urgenza di intervenire anche al di fuori di tale fascia oraria). In <b>sede di udienza preliminare o del dibattimento</b>, la perquisizione è disposta dal giudice (con decreto motivato). <br> 
Se disposta <b>in sede di indagini preliminari</b> la perquisizione è disposta dal <b>pubblico ministero</b> che, anche in tal caso, può compierla <b>personalmente</b> o <b>delegandola</b> alla polizia giudiziaria. All’indagato presente viene chiesto se è rappresentato da un difensore di fiducia; qualora ne sia privo ne viene indicato uno d'ufficio.</p>

<div class="def">
<h4>Approfondimenti. Caso pratico di perquisizione personalmente e su iniziativa del pubblico ministero</h4>

<p>Il pubblico ministero, a seguito delle informazioni ricevute da parte di una persona informata sui fatti di un reato che si è verificato, dispone la perquisizione presso l’abitazione di Caio, indagato per il reato di rapina, che è stato visto dal possibile testimone nei pressi della banca presso la quale è stata eseguita la rapina. </p>

</div>

<p>Nel corso delle indagini, la perquisizione può essere ordinata ed eseguita su iniziativa della polizia giudiziaria ma solo in due ipotesi: in caso di flagranza di reato o in caso di evasione.</p>

<div class="def">
<h4>Approfondimenti. Caso pratico di perquisizione eseguito dalla polizia giudiziaria</h4>

<p>La polizia giudiziaria si imbatte in Tizio e Caio che, all’interno di un’autovettura, stanno consumando marijuana. Gli ufficiali di P.G. invitano i due soggetti ad uscire dall’auto e iniziano l’attività di perquisizione personale e all’interno dell’auto al fine di rinvenire involucri di sostanza stupefacente che possano far presumere una detenzione ai fini di attività di spaccio. </p>
</div>

<p id="verbale">Nel corso delle indagini preliminari la perquisizione è ordinata dal pubblico ministero, che vi provvede personalmente o per delega ad un ufficiale di polizia giudiziaria (artt. 247, comma 3 e 370, comma 1). Sempre nel corso delle indagini preliminari la polizia giudiziaria può procedere di sua iniziativa a perquisizione personale o locale, ma soltanto in flagranza di reato o nel caso di evasione (<a href="cpp.html#352">art. 352 c.p.p.</a>). La polizia giudiziaria trasmette il <b>verbale di perquisizione</b> senza ritardo e comunque non oltre le <b>quarantotto ore</b>, al pubblico ministero del luogo, nel quale la perquisizione è stata eseguita. Il pubblico ministero convalida la perquisizione nelle quarantotto ore successive, se ne ricorrono i presupposti.<br> Anche in tal caso se l’indagato è presente si deve verificare se questo è assistito da un difensore di fiducia, nominandone uno d'ufficio nel caso in cui ne sia sprovvisto. </p>

<section aria-label="End">
<a href="ispezioni.html">«Le Ispezioni</a>
<a href="index.html">Index</a>
<a href="sequestro_probatorio.html">Sequestro Probatorio»</a>
</section>

</article>

</body>
</html>
