<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La struttura e i servizi della polizia giudiziaria">
	<title>La struttura e i servizi della polizia giudiziaria</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La struttura e i servizi della polizia giudiziaria</h1>

<p>Ai sensi dell’<a href="../costituzionale/costituzione.html#109">art. 109 Cost.</a> "L<i>‘autorità giudiziaria dispone direttamente della polizia giudiziaria</i>”. <br> Stante lo stretto rapporto di dipendenza, le strutture della polizia giudiziaria si caratterizzano per il diverso grado di dipendenza funzionale dall'autorità:</p>

<ol type="a">
	<li><p><b>le sezioni</b> sono organi costituiti presso gli uffici del pubblico ministero di primo grado e sono composti da ufficiali e agenti della polizia di Stato, dei carabinieri e della guardia di
finanza. Esse svolgono esclusivamente funzioni di polizia giudiziaria e dipendono direttamente dal singolo ufficio del pubblico ministero che dispone direttamente della polizia giudiziaria e nomina direttamente un ufficiale di polizia al fine di eseguire le indagini (art 5 disp. att.);</p></li>

	<li><p><b>i servizi di polizia giudiziaria</b> si trovano in un grado inferiore rispetto alle sezioni, e tale minor grado di dipendenza funzionale dipende dal fatto che il magistrato del pubblico
ministero dà incarico di svolgere indagini non personalmente ad un ufficiale, bensì all’ufficio che sarà responsabile di scegliere l'ufficiale che condurrà le investigazioni. <br> I servizi sono rappresentati da tutti quegli uffici e unità ai quali è affidato dalle rispettive amministrazioni il compito di svolgere in via prioritaria e continuativa le funzioni di polizia giudiziaria (art 12 disp. att.). I servizi di polizia giudiziaria sono costituiti presso i rispettivi corpi di appartenenza (questure, comandi dei carabinieri e della guardia di finanza). Presso ogni servizio è previsto un dirigente che è responsabile verso il procuratore della repubblica presso il tribunale dove ha sede il servizio dell'attività di polizia giudiziaria svolta da lui stesso e dal personale dipendente;</p></li>

	<li><p><b>gli altri uffici di polizia giudiziaria</b> che non sono ricompresi nelle sezioni o nei servizi ma che si trovano in rapporto di dipendenza funzionale della magistratura. Essi sono organi
ai quali la legge impone l'obbligo di compiere le indagini a seguito della notizia di reato (ad. es. i vigili del fuoco nell'esercizio delle loro funzioni; i comandanti e gli ufficiali di porto per i
reati previsti dal codice della navigazione; gli ispettori del lavoro relativamente alle loro specifiche attribuzioni).</p></li>

</ol>

<h2>Sezioni di P.G.</h2>

<p>Le <b>Sezioni</b> di Polizia Giudiziaria sono Uffici di Polizia presenti presso ogni Procura della Repubblica, che svolgono attività investigativa senza particolari limiti di materia, alle dirette dipendenze dell'Autorità Giudiziaria. <br> In questi uffici è presente personale appartenente alle diverse forze di polizia che, a livello amministrativo, è gestito dall'amministrazione di appartenenza, mentre sul piano operativo dipende dall'Autorità Giudiziaria. Si tratta in sostanza di investigatori che vengono distaccati presso gli uffici giudiziari ove svolgono il loro servizio in abiti civili, operando a stretto contratto con i magistrati. È importante ricordare che:</p>

<ul>
	<li><p>ogni procura della Repubblica dispone della rispettiva sezione;</p></li>
	<li><p>e attività di polizia giudiziaria per i giudici del distretto sono svolte dalla sezione istituita presso la corrispondente procura della Repubblica;</p></li>
	<li><p>l'autorità giudiziaria si avvale direttamente del personale delle sezioni a norma dei commi 1 e 2, art. 56 cpp e può altresì avvalersi di ogni servizio o altro organo di polizia giudiziaria.</p></li>
</ul>

<p>Gli Ufficiali ed Agenti di Polizia Giudiziaria che appartengono alla sezione sono alla dipendenza permanente, diretta e funzionale del Procuratore della Repubblica - che dirige la Sezione e ne coordina l'attività - e svolgono per lui e per i Magistrati della Procura tutte le attività di volta in volta loro delegate. <br> Gli appartenenti alla Sezione non possono essere distolti dall'attività di Polizia Giudiziaria se non in casi eccezionali e per disposizione o con il consenso del Procuratore della Repubblica.</p>

<p>In particolare, gli UPG presso la Sezione:</p>

<ul>
	<li><p>raccolgono denunce, querele ed esposti da parte del cittadino che non intende rivolgersi agli uffici di Polizia Giudiziaria presenti nel territorio (Carabinieri, Polizia, Guardia di Finanza, ecc…);</p></li>
	<li><p>svolgono tutte le indagini loro delegate dal Procuratore e dai suoi Sostituti: interrogatori, perquisizioni, sequestri, assunzioni di sommarie informazioni, acquisizione di tabulati telefonici, ecc…;</p></li>
	<li><p>evadono, sempre su delega del Procuratore, richieste provenienti dal Tribunale (identificazione di persone, indagini patrimoniali, accertamenti vari, ecc…).</p></li>
</ul>

<h2>Servizi di polizia giudiziaria</h2>

<p>Sono organi destinati principalmente a funzioni di polizia giudiziaria, sempre però nella sfera della istituzione cui appartengono: lo svolgimento dell'attività investigativa penale rientra tra le molteplici mansioni cui sono chiamati ad adempiere. Pertanto, il pubblico ministero non è l'unico a dirigere il loro lavoro poiché ricevono direttive anche dalle istituzioni di appartenenza; tuttavia con il pubblico ministero mantengono una elevata dipendenza funzionale ed a tratti anche una dipendenza organica (art. 59 c.p.p.; artt. 12 e ss. disp. att.). A differenza di quanto accade per le sezioni, non hanno sede presso l'ufficio del pubblico ministero, ma presso questure, comandi dei carabinieri e della guardia di finanza o presso le altre istituzioni cui appartengono.</p>

<section aria-label="End">
<a href="polizia_giudiziaria.html">«Polizia Giudiziaria</a>
<a href="index.html">Index</a>
<a href="PG_organi.html">Gli organi della polizia giudiziaria»</a>
</section>

</article>

</body>
</html>
