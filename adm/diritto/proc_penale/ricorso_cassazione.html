<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il ricorso per cassazione">
	<title>Il ricorso per cassazione</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il ricorso per cassazione</h1>

<h2>Premessa</h2>

<p>La corte suprema di cassazione ha una <b>funzione nomofilattica</b>: quale organo supremo della giustizia, assicura l'esatta osservanza e l'uniforme interpretazione della legge, l'unità del diritto oggettivo nazionale (art. 65, R.D. n. 12 del 1941). <br> La funzione nomofilattica — spesso indicata con il termine "nomofilachia" — si articola in due sottofunzioni ben distinte:</p>

<ul>
	<li><p>garantire l'attuazione della legge nel caso concreto, realizzando il profilo giurisdizionale in senso stretto;</p></li>

	<li><p>fornire indirizzi interpretativi “uniformi” per mantenere, nei limiti del possibile, l'unità dell'ordinamento giuridico, attraverso una sostanziale uniformazione della giurisprudenza.</p></li>

</ul>

<p>Si tratta, dunque, di un giudizio sul diritto e non sul merito. <br> La Suprema corte svolge una funzione di controllo sul giudice di merito, perché esso rispetti il principio di legalità penale e processuale, e costituisce un presidio non solo per l'imputato, ma anche per la collettività, garantita dal ricorso del pubblico ministero presso il giudice a quo (Tonini, Manuale di procedura penale, Milano, 2003, 769). <br> È un <b>mezzo di impugnazione ordinario</b> mediante il quale l'impugnante denuncia un errore di diritto compiuto dal giudice del merito nell'applicazione delle norme processuali (errores in procedendo) o nell'applicazione delle norme di diritto sostanziali (errores in iudicando) chiedendo alla Corte di cassazione di annullare con rinvio o senza rinvio il provvedimento impugnato (Lozzi, Lezioni di procedura penale, Torino, 2013, 711). <br> Il ricorso attribuisce alla corte di cassazione la cognizione del procedimento <b>limitatamente ai motivi proposti</b>; anche per il ricorso per cassazione opera, quindi, il <b>principio devolutivo</b> in ossequio al principio <i>tantum devolutum quantum appellatum</i>. </p>

<h2>I motividi ricorso per cassazione dopo la riforma</h2>

<p>L'<a href="cpp.html#606">art. 606 c.p.p.</a> reca una <b>elencazione tassativa</b> dei motivi di ricorso (<i>numerus clausus</i>).</p>

<p class="small">Le nozioni di provvedimento abnorme — che, pur avendo i requisiti essenziali, dia luogo a deviazioni e anomalie imprevedibili, contrarie ai principi generali che reggono l'ordinamento vigente e alle finalità stesse del giudizio — e inesistente — che ricorre nel caso di impossibilità di qualificare un atto come giuridico, o per la mancanza o per la incompletezza di requisiti minimi — sono state create dalla dottrina e utilizzate dalla giurisprudenza proprio al fine di evitare che la rigorosa osservanza del principio di tassatività delle impugnazioni possa dare luogo a conseguenze contro il sistema, consentendo la proposizione del ricorso per cassazione avverso provvedimenti altrimenti non impugnabili (GuapaLupi, Commentario sistematico al codice di procedura penale, Piacenza, 2016, 1214).</p>

<p>Il ricorso per cassazione può essere proposto per i seguenti motivi:</p>

<ol type="a">

	<li><p>esercizio da parte del giudice di una potestà riservata dalla legge a organi legislativi o amministrativi ovvero non consentita ai pubblici poteri;</p></li>

	<li><p>inosservanza o erronea applicazione della legge penale o di altre norme giuridiche, di cui si deve tener conto nell'applicazione della legge penale;</p></li>

	<li><p>inosservanza delle norme processuali stabilite a pena di nullità, di inutilizzabilità, di inammissibilità o di decadenza;</p></li>

	<li><p>mancata assunzione di una prova decisiva, quando la parte ne ha fatto richiesta anche nel corso dell'istruzione dibattimentale limitatamente ai casi previsti dall'art. 495, comma 2, c.p.p.
(secondo cui l'imputato ha diritto all'ammissione delle prove indicate a discarico sui fatti costituenti oggetto delle prove a carico; lo stesso diritto spetta al pubblico ministero in ordine alle
prove a carico dell'imputato sui fatti costituenti oggetto delle prove a discarico);</p></li>

	<li><p>mancanza, contraddittorietà o manifesta illogicità della motivazione, quando il vizio risulta dal testo del provvedimento impugnato ovvero da altri atti del processo specificamente indicati
nei motivi di gravame.</p></li>

</ol>

<p>Il ricorso, oltre che nei casi e con gli effetti determinati da particolari disposizioni, può essere proposto <b>contro le sentenze pronunciate in grado di appello o inappellabili.</b> <br> Per effetto delle <b>modifiche apportate dal D.L.vo 11/2018</b>, contro le sentenze di appello pronunciate per <b>reati di competenza del giudice di pace</b>, il ricorso può essere proposto soltanto per i motivi di cui alle lett. a), b) e Cc).</p>

<p class="small">Il riferimento è ai reati che, pur rientrando nella competenza del giudice di pace, sono attribuiti, per ragioni di connessione ex art. 6 D.L.vo n. 274/2000, alla cognizione del tribunale.</p>

<p>È sempre ammesso il ricorso in Cassazione per violazione di legge contro le sentenze e contro i <b>provvedimenti sulla libertà personale</b>, pronunciati dagli organi giurisdizionali ordinari o speciali (art. 111, comma 7, Cost.). <br> <p>Il ricorso è inammissibile se è proposto:</p>

<ol type="a">
	<li><p>per motivi diversi da quelli consentiti dalla legge;</p></li>

	<li><p>per motivi manifestamente infondati;</p></li>

	<li><p>per <b>violazioni di legge</b> non dedotte con i motivi di appello, fatta eccezione per i casi di ricorso immediato per cassazione (art. 569 c.p.p.) e per le questioni rilevabili d'ufficio in ogni stato e grado del procedimento o che non è stato possibile dedurre in grado di appello (art. 609, comma 2, c.p.p.).</p></li>

</ol>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
