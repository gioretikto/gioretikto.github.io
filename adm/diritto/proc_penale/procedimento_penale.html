<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Procedimento penale e processo penale">
	<title>Procedimento penale e processo penale</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Procedimento penale e processo penale</h1>

<p>Con l’espressione “procedimento penale” il legislatore intende una serie cronologicamente  ordinata di atti finalizzati ad una pronuncia del giudice, ciascuno dei quali, in quanto validamente compiuto, fa sorgere il dovere di porre in essere il successivo e, al contempo, è esso stesso realizzato in adempimento di un dovere posto dal suo antecedente (Conso). Conseguentemente il “<b>procedimento penale</b>” è caratterizzato dai seguenti elementi e caratteri fondamentali: una serie di atti cronologicamente ordinata; l’esistenza di un fatto penalmente rilevante da accertare; la finalità di raggiungere una decisione del giudice. <br> Il procedimento penale è suddiviso in tre fasi: indagini preliminari; udienza preliminare (nei casi in cui essa è prevista per legge) e giudizio. <br> Diversamente, con l’espressione “<b>processo penale</b>” si indica una fase del procedimento. <br> Il momento iniziale del processo è rappresentato dall'esercizio dell’azione penale, mentre il momento finale è rappresentato dalla decisione dell’organo decidente (giudice monocratico o collegiale). Nel mezzo vi sono le fasi del processo, ovvero la fase dell'udienza preliminare e la fase del giudizio.<br> 
L'esercizio dell'azione penale ex art. 405 c.p.p. è compito demandato al Pubblico Ministero il quale, dopo aver eseguito le indagini, ritiene di non dover emettere richiesta di archiviazione e formula l'imputazione mediante richiesta di rinvio a giudizio rivolta al giudice. L'imputazione contiene i seguenti elementi: a) l'enunciazione del fatto storico di reato addebitato; b) l'indicazione degli articoli di leggere che si presumono violati; c) le generalità della persona cui è addebitato il fatto. <br> La formulazione dell’imputazione, da un lato vincola il giudice a decidere sul fatto storico enunciato nella stessa e, dall’altro limita il giudice nei suoi poteri decisori, in quanto quest'ultimo deve emettere una decisione solo in riferimento al fatto contestato e non in relazione ad un fatto diverso da quello enunciato e addebitato.</p>

<h2>I soggetti e le parti</h2>

<p>I soggetti del processo penale, disciplinati nel libro primo del codice di procedura penale, possono essere definiti come coloro che hanno il potere di iniziativa che si estrinseca nel potere di un soggetto nel compiere un atto che, a sua volta, determina il potere (come diritto-dovere) di un altro soggetto di compiere un altro atto successivo. <br> I soggetti processuali sono: il giudice, il pubblico ministero, la polizia giudiziaria, l'imputato, la parte civile, il responsabile civile, il civilmente obbligato per la pena pecuniaria, la persona offesa dal reato e il difensore. <br> Le <i>parti</i> del processo penale sono la persona attiva e passiva dell’azione penale, ovvero sia colui che la esercita mediante la formulazione dell'imputazione rivolta al giudice, sia colui che ne subisce le conseguenze. Le parti si distinguono in necessarie ed eventuali: </p>

<ol type="a">
	<li><p>le parti necessarie del processo penale sono coloro in assenza delle quali il processo non potrebbe esistere e sono il pubblico ministero e l'imputato, che a sua volta si fa assistere e rappresentare dal difensore;</p></li>

	<li><p>le parti eventuali sono coloro che non devono necessariamente esistere ma che, appunto, sono solo eventuali. Sono parti eventuali la parte civile, la persona offesa, il civilmente obbligato per la pena pecuniaria e il responsabile civile.</p></li>

</ol>

<h2>Giurisdizione e competenza: il Giudice</h2>

<p>Quando si parla di “<i>giurisdizione</i>” ci si riferisce o alla funzione esercitata o all'organo che la esercita. <br> In relazione alla funzione si fa riferimento alla giurisdizione dello Stato che consiste nel fare applicare la legge al caso concreto da parte di un giudice terzo. <br> In relazione all'organo che la esercita, la giurisdizione è quel potere dello Stato impersonato da organi indipendenti e imparziali.  <br> Quando si parla di “<i>competenza</i>” ci si riferisce a quella parte della funzione giurisdizionale
esercitata da un singolo organo o plurimo e si distingue in tre tipologie: la competenza per materia, per territorio e per funzione.<br>
I Giudici si suddividono in due categorie: ordinari e speciali. <br> Sono <b>giudici ordinari</b> coloro che fanno parte dell'ordinamento giudiziario e, ai sensi dell’art. 104 Cost, ad essi sono riconosciute garanzie di indipendenza e autonomia. I magistrati
ordinari hanno la competenza generale a giudicare tutte le persone. <br> Sono <b>giudici speciali</b> coloro che sono competenti a giudicare non tutte le persone, bensì alcune persone e non appartengono all’ordinamento giudiziario. Essi sono: i tribunali militari
in tempo di pace (competenti a giudicare i reati militari commessi da persone che appartengono alle forze armate) e la Corte Costituzionale, competente a giudicare i delitti di alto tradimento e di attentato alla Costituzione commessi dal Presidente della Repubblica. In ambito penalistico, i Giudici penali ordinari si suddividono in quelli di primo e secondo grado:</p>

<ol type="a">
	<li><p>tra i primi fanno parte: il tribunale (In composizione monocratica e collegiale); la Corte di Assise; il Giudice di Pace e il Tribunale per i minorenni (quale giudice ordinario specializzato in quando è competente a giudicare solo ed esclusivamente i reati commessi da soggetti di minore età);</p></li>

	<li><p>tra i secondi fanno parte: la Corte d'appello; la Corte d’assise d'appello e la Corte d'appello per i minorenni. Nel caso di sentenze pronunciate dal Giudice di pace, competente a giudicare è il Tribunale monocratico in funzione di giudice ordinario di secondo grado.</p></li>

</ol>

<p>Infine la Corte di Cassazione non rappresenta un terzo grado di giudizio in quanto la sua competenza è molto limitata. Essa infatti può essere adita solo per i motivi tassativamente elencati nell’art. 606 c.p.p., ovvero per motivi attinenti la sola legittimità delle sentenze impugnate.<br> La Corte di Cassazione ha sede a Roma ed è un organo unico in tutto il territorio nazionale.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="competenza materia.html">La competenza per materia»</a>
</section>

</article>

</body>
</html>
