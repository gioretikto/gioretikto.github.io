<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Le questioni pregiudiziali alla decisione penale">
	<title>Le questioni pregiudiziali alla decisione penale</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Le questioni pregiudiziali alla decisione penale</h1>

<p>Il principio di autosufficienza della giurisdizione penale. Nel momento in cui si deve accertare la responsabilità dell'imputato, il giudice penale può avere la necessità di risolvere una questione pregiudiziale; in senso lato è pregiudiziale una questione che sì pone come antecedente logico-giuridico per pervenire alla decisione. Esemplificando: per decidere sull’imputazione di furto occorre accertare la altruità della cosa (<a href="../penale/cp.html#624">art. 624 c.p.</a>). <br> In senso stretto, una questione può dirsi pregiudiziale quando l'iter logico per approdare alla decisione sull'imputazione presuppone la risoluzione di una
controversia non appartenente alla diretta cognizione del giudice procedente. Ad esempio, per dichiarare la responsabilità dell'imputato per il delitto di ricettazione occorre accertare che la cosa acquistata è stata oggetto di un furto; mala cognizione di tale reato potrebbe essere in concreto di competenza di un giudice diverso da colui che procede.<br> Il codice accoglie la regola secondo la quale il giudice penale ha il potere di risolvere ogni questione da cui dipenda la sua decisione, salvo che una norma di legge disponga diversamente. Ciò costituisce espressione del principio di autosufficienza della giurisdizione penale e, al tempo stesso, attua la massima semplificazione delle forme e la ragionevole durata del processo.</p>

<h3>La risoluzione della questione in via incidentale</h3>

<p>Esamineremo successivamente le eccezioni al principio di autosufficienza. Peril momento ci preme rimarcare che il giudice penale si limita a “risolvere” la questione in via incidentale: egli conosce della questione soltanto in quanto presupposto dell’accertamento della responsabilità dell'imputato. Ed infatti, l'<a href="cpp.html#2">art. 2,comma 2, c.p.p.</a> precisa che la pronuncia del giudice penale, che risolve incidentalmente una questione civile, amministrativa o penale, non ha efficacia vincolante in nessun altro processo. Nell'esempio fatto da ultimo, per dichiarare la responsabilità dell'imputato per il delitto di ricettazione occorre accertare che la cosa acquistata è stata oggetto di un furto; detta questione è risolta ai soli fini dell’esistenza della ricettazione e <b>non vincola il giudice competente</b> a decidere sull’imputazione di furto.</p>

<h3>Le regole probatorie</h3>

<p>Restando al livello delle regole generali vigenti in materia e lasciando ad un momento successivo l'illustrazione delle eccezioni, occorre ricordare che, nel risolvere la questione pregiudiziale, il giudice penale di
regola non è vincolato ai limiti di prova stabiliti dalle leggi civili (es. il limite alla prova testimoniale per determinati contratti: artt. 2721 e 2722 c.c.). Ciò significa che le esigenze di speditezza del processo penale possono portare ad un eventuale contrasto con le decisioni di altri giudici penali, civili o amministrativi. Il codice accetta questa possibilità al fine di contenere la durata del procedimento penale; quale “valvola di sicurezza” prevede in casì tassativi la possibilità di revisione della sentenza penale di condanna (art. 630 c.p.p.). <br> Soltanto in due casi il giudice penale deve seguire le regole probatorie speciali vigenti per la specifica materia. Si tratta delle questioni pregiudiziali sullo stato di famiglia e di cittadinanza, in presenza delle quali il giudice penale deve osservare i «limiti di prova» stabiliti dalle leggi civili (art. 193 c.p.p.). In questo caso prevale il principio della certezza dei rapporti giuridici, che sono regolati in modo esclusivo dalle leggi civili e vincolano il giudice penale (si veda infra nel capitolo sui princìpi generali della prova). A conferma di ciò, l'art. 3, comma 4, C.p.p. dispone che la sentenza irrevocabile del giudice civile sullo stato di famiglia e di cittadinanza ha efficacia di giudicato nel processo penale.</p>

<h3>L’autosufficienza totale: le questioni pregiudiziali “penali”</h3>

<p>Il giudice penale gode di una totale autosufficienza nell'accertare le questioni pregiudiziali penali. Quale esempio si può citare nuovamente il caso in cui nel decidere sull'esistenza della ricettazione si debba risolvere il problema se la cosa “proviene” da un qualsiasi delitto (<a href="cp.html#648">art. 648 c.p.</a>).<br> Il rapporto tra questione penale pregiudicante e pregiudicata è regolato dal codice nel modo seguente. La eventuale sentenza irrevocabile sulla esistenza del furto non ha efficacia di giudicato nel processo perricettazione; se mai può essere utilizzata come prova documentale in presenza di riscontri e salvo prova contraria (art. 238-bis c.p.p.). A sua volta, la risoluzione della questione pregiudiziale sulla qualità di “cosa rubata”, quale antecedente logico della esistenza della ricettazione, non vincola altro giudice penale che debba accertare l'esistenza del furto.</p>

<h3>L’autosufficienza parziale: le questioni pregiudiziali sullo stato di famiglia o di cittadinanza</h3>

<p>Il particolare rilievo delle questioni sullo stato di famiglia o di cittadinanza si manifesta sotto un ulteriore profilo, oltre all'aspetto del giudicato. Il sorgere di una pregiudiziale di tale natura può comportare la sospensione del processo penale. Beninteso, il giudice penale non ha l'obbligo di sospendere sempre il processo in attesa che il giudice civile abbia deciso su tale questione. Il giudice penale ha soltanto il potere-dovere di valutare la necessità della sospensione, che può avvenire unicamente in presenza dei rigorosi requisiti previsti dall'art. 3, comma 1, c.p.p.Irequisiti devono essere interpretati in modo tassativo perché comportano una eccezione alla cognizione incidentale attribuita al giudice penale dall'art. 2, comma 1, c.p.p.<br> Facciamo l'esempio che il giudice sia chiamato ad accertare se un cittadino abbia portato armi contro lo Stato italiano (art. 242 c.p.). Nel merito può essere controverso se l'imputato abbia effettivamente la qualifica di “cittadino”. Il giudice penale in base all'art. 3, comma 1, c.p.p. può sospendere il processo soltanto
quando la questione sullo stato di famiglia o di cittadinanza abbia due requisiti concorrenti, e cioè: 1) la questione deve essere « seria »; 2) l'azione a norma delle leggi civili deve essere già in corso. Al giudice penale è attribuito il potere-dovere di non concedere la sospensione quando la questione non è seria o il processo civile non è in corso: le esigenze di durata ragionevole del processo penale
devono prevalere.</p>

<h3>L’autosufficienza quasi totale: le controversie civili ed amministrative diverse dallo stato di famiglia e di cittadinanza</h3>

<p>In casi limitatissimi il codice consente al giudice penale di sospendere il processo per devolvere la decisione di una questione pregiudiziale civile o amministrativa “diversa” da quelle sullo stato di famiglia o di cittadinanza. Si tratta di ipotesi da considerare “di scuola”, viste le condizioni rigorosissime previste dall'art. 479 c.p.p. In particolare, è posto come condizione che il giudice civile o amministrativo pronunci una sentenza irrevocabile entro un anno dal momento della sospensione del processo penale. È evidente che il principio della ragionevole durata del processo costituisce oggi un ostacolo nei confronti della ipotesi di sospensione in parola.</p>

<h3>Le altre questioni pregiudiziali</h3>

<p>Occorre accennare ad altre questioni pregiudiziali che possono sorgere nel corso del processo penale. Quanto alle controversie attinenti alla proprietà dei beni sequestrati o confiscati, il codice ne affida
la risoluzione al giudice civile (artt. 263, comma 3; 324, comma 8; 676, comma 2). <br> Sulle questioni relative alla conformità delle leggi (o di atti aventi forza di legge) alla Costituzione, il giudice penale deve provocare l'intervento della Corte costituzionale se la questione è “rilevante” e “non manifestamente infondata” (c.d. pregiudiziale di costituzionalità; art. 23 comma 2 legge 11 marzo 1953 n. 87). <br> Ed ancora, il giudice penale ha la facoltà di rivolgersi alla Corte di giustizia delle Comunità europee, quando ritenga necessario risolvere una questione relativa all'interpretazione del diritto comunitario per definire il processo (c.d
“pregiudiziale comunitaria”; art. 234, comma 2 del Trattato istitutivo della Comunità europea; art. 3 legge 13 marzo 1958, n. 204). Tuttavia, il giudice nazionale hal'obbligo di adire la Corte di giustizia, qualora la questione sorga dinanzi ad un organo giurisdizionale di ultima istanza (art. 234, comma 3 T.C.E) oppure verta sulla validità di un atto delle istituzioni comunitarie.  <br> Il rinvio della questione al giudice comunitario determina la sospensione automatica del processo penale. Ciò in quanto la pronuncia della Corte ha efficacia vincolante per il giudice a quo; peraltro, sembra da condividere l'opinione secondo la quale qualsiasi giudice dei Paesi membri è tenuto ad uniformarsi all'interpretazione del giudice comunitario, fermo restando il potere di sollecitare una nuova pronuncia della Corte di giustizia sulla medesima questione.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
