<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Magistratura di sorveglianza">
	<title>Magistratura di sorveglianza</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Magistratura di sorveglianza</h1>

<h2>Gli Organi</h2>

<p>La magistratura di sorveglianza si articola in due organi:</p>

<ul>
	<li><p>Magistrato di sorveglianza: <b>organo monocratico</b>;</p></li>

	<li><p>Tribunale di sorveglianza: <b>organo collegiale</b>.</p></li>

</ul>

<p>Il magistrato di sorveglianza ha funzioni amministrative e giurisdizionali ed è competente circa le materie attinenti a:</p>

<ul>

	<li><p>rateizzazione o conversione delle pene pecuniarie;</p></li>

	<li><p>remissione del debito;</p></li>
	
	<li><p>ricoveri di condannati in ospedali psichiatrici giudiziari;</p></li>
	
	<li><p>misure di sicurezza;</p></li>

	<li><p>pene detentive sostitutive, dichiarazione di delinquenza abituale, professionale o per tendenza;</p></li>

	<li><p>particolari reclami dei detenuti e internati;</p></li>

	<li><p>differimento o sospensione di pene detentive.</p></li>
</ul>

<p>In qualità di organo monocratico, il magistrato di sorveglianza opera presso l'ufficio di sorveglianza che è istituito in ciascuna delle sedi di tribunale indicate nella tabella A, allegata alla L. 26 luglio 1975 n. 354.</p>

<p>Il <b>tribunale di sorveglianza</b> è competente circa le materie attinenti a:</p>

<ul>
	<li><p>concessione o revoca della liberazione condizionale;</p></li>

	<li><p>riabilitazione;</p></li>

	<li><p>applicazione delle misure alternative alla detenzione;</p></li>

	<li><p>rinvio obbligatorio o facoltativo dell'esecuzione della pena detentiva o delle sanzioni sostitutive;</p></li>

	<li><p>parere sulla domanda di grazia in favore del detenuto.</p></li>

</ul>

<p>Il tribunale di sorveglianza ha <b>sede</b> presso ogni distretto di corte d'appello ed in ciascuna circoscrizione territoriale di sezione distaccata di corte d’appello. <br> Questo tribunale è composto da <b>due magistrati ordinari</b> di sorveglianza e da <b>due “esperti”</b> nominati dal consiglio superiore della magistratura. <br> Il tribunale di sorveglianza interviene anche quale giudice di secondo grado con riferimento alle decisioni emesse dal magistrato di sorveglianza. <br> Davanti al tribunale di sorveglianza, le funzioni della <b>pubblica accusa</b> sono esercitate dal <b>procuratore generale presso la corte d’appello</b>; davanti al magistrato di sorveglianza, tali funzioni sono invece esercitate dal <b>procuratore della repubblica presso il tribunale</b> della sede dell'ufficio di sorveglianza.</p>

<h3>a) Competenza.</h3>

<p>I canoni per l'individuazione del giudice territorialmente competente sono dettati dall’art. 677 C.p.p. e variano a seconda che il condannato è <b>detenuto</b> o <b>libero</b>. <br> In particolare, la competenza appartiene all'organo che ha giurisdizione sull’istituto in cui l'interessato è detenuto o internato all'atto della richiesta; mentre, quando il condannato è libero la competenza si determina in base al luogo nel quale l'interessato ha residenza o domicilio. <br> Il criterio del <b><i>focus custodiae</i></b> è da riferirsi tanto al luogo di carcerazione, quanto a quello di esecuzione delle misure alternative.</p>

<h3>b) Procedimento di sorveglianza.</h3>

<p>Ai sensi dell'art. 678 comma 1 c.p.p., il procedimento si svolge presso il tribunale di sorveglianza o presso il magistrato di sorveglianza in base alle materie per cui è prevista espressamente la competenza del primo o del secondo organo. <br> Si tratta di un procedimento in camera di consiglio ma con la presenza obbligatoria del pubblico ministero e del difensore. <br> Vi sono delle materie nelle quali il magistrato ed il tribunale di sorveglianza provvedono <b>senza formalità</b>, con ordinanza che viene comunicata al pubblico ministero e notificata all'interessato.<br> In particolare, il magistrato di sorveglianza provvede in tal modo nelle materie relative alla rateizzazione e alla conversione delle pene pecuniarie, alla remissione del debito e alla esecuzione della semidetenzione e della libertà controllata. <br> Il tribunale di sorveglianza invece provvede nel modo indicato nelle materie relative alla richiesta di riabilitazione e in relazione alle valutazioni sull'esito dell’<b>affidamento in prova ai servizi sociali</b>.  <br> Contro l’ordinanza possono proporre <b>opposizione</b> davanti allo stesso giudice il pubblico ministero, l'interessato e il difensore dell'interessato. <br> L'opposizione deve essere proposta a pena di decadenza entro quindici giorni dalla</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
