<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Querela">
	<title>Querela</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Querela</h1>

<p>La <b>querela</b> è la dichiarazione con la quale la persona che ha subito un reato (o il suo legale rappresentante) esprime la volontà che si proceda per punire il colpevole. <br> E’ prevista dagli artt. 336 e 340 del codice di procedura penale e riguarda i <b>reati non perseguibili d'ufficio</b>. <br>Non ci sono particolari regole per il contenuto dell'atto di querela, ma è necessario che, oltre ad essere descritto il fatto-reato, risulti chiara la volontà del querelante che si proceda in ordine al fatto e se ne punisca il colpevole. La querela deve essere presentata:</p>

<ul>
    <li><p><b>entro 3 mesi</b> dal giorno in cui si ha notizia del fatto che costituisce il reato;</p></li>
    <li><p><b>entro 6 mesi</b> per reati contro la libertà sessuale (violenza sessuale o atti sessuali con minorenne).</p></li>
</ul>

<p>E’ possibile <b>ritirare</b> la querela precedentemente proposta tranne nel caso di violenza sessuale o atti sessuali con minorenni. <br> La revoca della querela prende il nome di <b>remissione</b>. <br> Affinché la querela sia archiviata, è necessario che la remissione sia accettata dal querelato che, se innocente, potrebbe avere invece interesse a dimostrare attraverso il processo la sua completa estraneità al reato.</p>

<p>La <i>Querela</i> è la dichiarazione resa in forma orale o scritta con la quale il soggetto offeso da un reato per cui non debba procedersi d'ufficio, chiede personalmente o a mezzo di un suo rappresentate che si proceda contro l'autore, chiedendone <i>espressamente la punizione</i> (condizione di procedibilità). <br> Il diritto di querela deve esercitarsi a pena di decadenza entro tre mesi (e non 90 giorni, come spesso erroneamente si ritiente) dal giorno in cui la persona offesa ha avuto notizia del fatto-reato (<a href="cp.html#124">art. 124 c.p.</a>). Tale termine, secondo la giurisprundenza, decorre dal momento in cui la persona offesa ha contezza di essere stata vittima di un fatto di reato <i>tipico, antigiuridico e colpevole</i>, e che quindi può non coincidere con la condotta del reto (ad es., nel caso di responsabilità per lesioni da colpa media, la vittima si rende conto di aver subito un fatto di reato solo dopo la consulenza tecnica medico legale, che interveiene normalmente ben oltre i 3 mesi dal fatto). <br> Va precisato che il termine per proporre querela nel caso di delitti contro la libertà sessuale è di sei mesi; per il delitti di violenza sessuale previsti dagli artt. <a href="cp.html#609bis">609 bis</a> e <a href="cp.html#609ter">609 ter</a> c.p. il termine è invece di dodici mesi. La persona che presenza una querela ha diritto di ottenere l'attestazione della ricezione della stessa (l'attestazione può essere apposta in calce alla copia dell'atto, ai sensi dell'art. 107 disp. att. c.p.p)</p>

<h2>Cosa deve contenere la querela</h2>

<p>La dichiarazione di querela deve contenere due elementi essenziali: la <a href="notizia_reato.html">notizia di reato</a> e la volontà che si proceda penalmente in ordine allo stesso.</p>

<h3>Notizia di reato</h3>

<p>Il primo elemento consiste nella descrizione del fatto di reato, con eventuali notizie sull'autore dello stesso o sulle prove. Tuttavia, al querelante non compete dare una qualificazione giuridica all'evento, essendo sufficiente che lo stesso esponga anche succintamente il fatto (cfr. Cass. n. 4043/1985; Cass. n. 7313/1979).</p>

<h3>Volontà che si proceda penalmente</h3>

<p>Quanto al secondo elemento, la manifestazione della volontà da parte della persona offesa nel perseguire penalmente il colpevole del fatto di reato deve risultare in modo equivocabile dall'atto (Cass. Pen. n. 1445/1973). <br> In tal senso, la giurisprudenza ha affermato che la sussistenza della volontà di punizione da parte della vittima non richiede formule sacramentali, pertanto, la stessa assume efficacia anche con la semplice dichiarazione "denuncio ad ogni effetto di legge" (Cass. n. 40770/2006) ed anche "implicitamente" (per c.d. fatto concludente) potendo riconoscersi la volontà di sporgere querela anche nell'atto con cui la persona offesa si costituisce parte civile, nonché "nella persistenza di tale costituzione nei successivi gradi di giudizio" (Cass. n. 43478/2001).</p>

<h3>Sottoscrizione del querelante</h3>

<p>L'atto di querela deve, infine, contenere la sottoscrizione del querelante, che andrà autenticata laddove la dichiarazione venga presentata materialmente da persona diversa dal proponente.</p>
<p>La mancata autenticazione della sottoscrizione, nell'ipotesi in cui la querela non venga recapitata personalmente dall'interessato, "riflettendosi sulla garanzia di sicura provenienza dell'atto dal titolare del diritto di querela - determina - l'improcedibilità dell'azione penale" (Cass. n. 21447/2008).</p>

<h2>Querela come condizione di procedibilità</h2>

<p>La querela è quindi, per i reati procedibili a querela di parte e non in altre modalità (d'ufficio, su richiesta o su istanza) una condizione di procedibilità del reato. Per i reati per i quali infatti l'ordinamento richiede la querela di parte, in sua assenza, l'azione penale non può essere esercitata, Essa rappresenta quindi un'eccezione al principio di obbligatorietà dell'azione penale perché rimette la decisione della punibilità direttamente alla persona offesa o a chi, per legge, può sporgerla al suo posto. Evidente la ratio della querela, ossia la minore considerazione, da parte dell'ordinamento, per i reati minori.</p>

<h2>Come sporgere querela</h2>

<p>La querela può essere presentata di fronte a un pubblico ministero o a un ufficiale di polizia giudiziaria (ovvero all'estero, ad un agente consolare), sia in forma orale (in tal caso sarà il pubblico ufficiale a redigere il verbale e a farlo firmare alla parte) che in forma scritta. <br> Ove presentata personalmente dal proponente, l'autorità che la riceve, ex art. 337, 4° comma, c.p.p., deve provvedere all'attestazione della data e del luogo della presentazione, all'identificazione del soggetto che la presenta e alla trasmissione degli atti all'ufficio del pubblico ministero. <br> L'atto può essere recapitato anche tramite un incaricato o spedito per posta raccomandata, previa autentica della firma del soggetto legittimato, anche da parte del soggetto difensore nominato (Cass. n. 36989/2010; Cass. n. 39049/2007).</p>

<p>La giurisprudenza ha ritenuto valida anche l'autenticazione della firma da parte del difensore non formalmente nominato, purchè la volontà della nomina sia ricavabile da altre dichiarazioni presenti nell'atto, come l'elezione di domicilio presso il difensore che ha autenticato la sottoscrizione (Cass. n. 38905/2008; Cass. n. 26549/2006), mentre non è valida l'autentica della firma da parte di un avvocato non designato come difensore ma soltanto incaricato della sua presentazione (Cass. n. 42140/2008).</p>

<h2>Dove si presenta la querela</h2>

<p>La querela può essere presentata direttamente alla Procura delle Repubblica o agli organi della Polizia Giudiziaria. In questo secondo caso l'autorità di Polizia deve trasmettere la notizia criminis al Pubblico Ministero senza ritardo.</p>
<p>Costui ricevuta la notizia di reato in modo diretto o tramite la polizia provvede ad iscrivere la notizia nel registro delle notizie di reato appunto, di cui all'art. 355 c.p.p.</p>

<h2>Termini per proporre querela</h2>

<p>In ordine ai termini, il diritto di querela secondo quanto dispone l'art. 124, 1° comma, c.p., deve essere esercitato entro tre mesi dal giorno in cui la persona offesa ha avuto notizia del fatto che costituisce reato. <br> Il termine è raddoppiato a sei mesi se il fatto concerne reati contro la libertà sessuale. <br> Il diritto di querela, inoltre, salvo che la stessa non sia già stata proposta, si estingue con la morte della persona offesa (art. 126 c.p.). <br> Di matrice giurisprudenziale è l'assunto teso ad ammettere che ai fini del computo della decorrenza del termine per la presentazione della querela, detto termine è da intendersi differito laddove la persona offesa debba compiere accertamenti al fine di acquisire la consapevolezza della illiceità penale del fatto, ma tale differimento si protrae solo per il tempo che si riveli concretamente indispensabile al compimento di tali verifiche, non potendo scaturire dalla colpevole inerzia di una parte la produzione di effetti sfavorevoli per l'imputato (Cass. n. 7988/2017).</p>

<h2>Conseguenze proposizione querela</h2>

<p>Una volta proposta la querela, prendono il via le indagini tese ad accertare l'effettivo verificarsi del fatto di reato lamentato ed, eventualmente, chi ne possa essere accusato.</p>
<p>Se la notizia di reato risulta fondata, si procederà con il rinvio a giudizio, altrimenti il procedimento verrà archiviato.</p>

<h2>Remissione e rincuncia alla querela</h2>

<p>La persona offesa dal reato, come dicevamo, può rinunciare alla querela. Ma che significa e qual è la differenza con la remissione? La remissione di querela prevede che la querela una volta presentata possa essere revocata. In buona sostanza, come nel nostro esempio, se cambio idea (perchè trovo un accordo con il colpevole o perchè facciamo pace) posso ritirare la querela e decidere di non procedere con il processo penale. La rimessione di querela:</p>

<ul>

	<li><p>non produce effetto se il querelato non la accetta espressamente o tacitamente;</p></li>
	<li><p>può essere processuale o extraprocessuale e, in questo ultimo caso, può essere sia espressa che tacita (nel caso in cui il querelante abbia compiuto fatti incompatibili con la volontà di persistere nella querela, per esempio non si sia mai presentato in udienza).</p></li>
</ul>

<p>La rinuncia alla querela invece rappresenta un atto irrevocabile ed incondizionato con cui la persona offesa, prima di aver proposto querela, manifesta la volontà che non si proceda penalmente per il reato subito. La rinuncia:</p>

<ul>
	<li><p>può essere fatta con atto espresso (<a href="cpp.html#339">art. 339 c.p.p.<a>) o tacitamente (<a href="cpp.html#124">art. 124 c.p.p.</a>) ed è irrevocabile;</p></li>
	<li><p>può essere fatta dinanzi alla polizia giudiziaria o anche davanti ad un notaio, i quali redigono un verbale che sarà sottoscritto dal rinunciante;</p></li>
	<li><p>come la querela, può essere proposta entro tre mesi dal giorno della notizia del fatto che costituisce il reato.</p></li>
</ul>

<p>Non è ammessa una rinuncia preventiva in quanto il suo presupposto è che sia stato commesso un fatto costituente reato. Con la rinuncia alla querela può essere fatta anche rinuncia all’azione civile per la restituzione ed il risarcimento del danno. <br> Farò la remissione di querela in caso di querela già sporta, mentre procederò con una rinuncia alla querela prima di averla sporta (e non potrò più sporgerla).</p>

<p>La remissione non è consentita nei delitti di matrice sessuale (art. 609-<i>septies</i> c.p.) e quando lo stalking (art. 612-<i>bis</i>, co. 4, c.p.) è commesso con modalità gravi. La non revocabilità della querela in tal casi è giustificata: da un lato, con la necessità di evitare che il querelato (presunto responsabile del reati) possa coartare la volontà dell'offeso; dall'altro, con la finalità di dissuadere l'offeso dal presentare querele infondate che afferminio fatti più gravi di quelli realmente occorsi, poiché se tali fatti sono recepiti nell'addebito formulato dal P.M., ciò impedisce la remissione della querela.</p>

<h2>Querela e denuncia: differenza</h2>

<p>A differenza dei reati procedibili a querela di parte, per i quali è appunto necessario che la parte offesa manifesti la volontà di procedere penalmente in ordine al fatto di reato, i delitti perseguibili d'ufficio prevedono invece che il procedimento penale vada iniziato allorquando giunga a qualsiasi autorità competente la denuncia di una notizia di reato. <br> La denuncia è, pertanto, l'atto unilaterale con il quale qualsiasi persona porta a conoscenza dell'autorità (pubblico ministero o ufficiale di polizia giudiziaria) un reato (perseguibile d'ufficio) di cui ha avuto notizia. <br> La differenza sostanziale tra la denuncia e la querela è che mentre quest'ultima può essere proposta solo dalla persona offesa, la prima può essere presentata da chiunque e non deve contenere una manifestazione di volontà, essendo sufficiente soltanto la notizia del fatto di reato (art. 330 c.p.). <br> La presentazione della denuncia è facoltativa, salvo per determinati casi per i quali diventa un preciso dovere giuridico per qualunque soggetto, che ne risponde penalmente in caso di omissione (art. 364 c.p.).</p>

<section aria-label="End">
<a href="pena.html">&#171;La colpa</a>
<a href="index.html">Index</a>
<a href="cause_estinzione_pena.html">Cause di estinzione della pena &#187;</a>
</section>

</article>

</body>
</html>
