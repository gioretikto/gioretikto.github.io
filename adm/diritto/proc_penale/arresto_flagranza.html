<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L'arresto">
	<title>L'arresto</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L'arresto</h1>

<p>L’arresto e il fermo sono <b>misure tipiche della fase investigativa</b> che trovano la loro giustificazione nell'art. 13, comma 3, Cost.</b>, che consente all'autorità di pubblica sicurezza di adottare, <b>in casi eccezionali di necessità e urgenza</b>, provvedimenti provvisori limitativi della libertà personale che, in quanto tali, devono essere convalidati, in tempi brevissimi, dall'autorità giudiziaria, pena la loro perdita di efficacia.</p>

<p>L’<b>arresto in flagranza</b>, disciplinato dall’<a href="cpp.html#380">art. 380 c.p.p.</a>, è un provvedimento, disposto di regola dalla polizia giudiziaria ed eccezionalmente dai privati, la cui finalità è quella di assicurare alla giustizia gli autori di un reato ed altresì impedire che il reato venga portato a conseguenze ulteriori. <br> La situazione di flagranza è descritta dall'<a href="cpp.html#382">articolo 382 c.p.p.</a> che dispone che è in stato di flagranza chi viene colto <b>nell'atto di commettere il reato</b> ovvero chi, subito dopo il reato, è <b>inseguito</b> dalla polizia giudiziaria, dalla persona offesa o da altre persone ovvero è <b>sorpreso</b> con cose o tracce dalle quali appaia che egli abbia commesso il reato immediatamente prima. <br> Accanto a tale concetto tradizionale di flagranza si colloca l'ipotesi della <b>flagranza differita</b>, aggiunta dal legislatore per indicare tutte quelle ipotesi in cui la polizia giudiziaria è autorizzata ad operare l'arresto di persone che abbiano commesso atti violenti nel corso di manifestazioni sportive. <br> In tali ipotesi la polizia ha il potere di arrestare in flagranza 1 responsabili fino a quarantotto ore dal compimento del fatto. <br> Ciò è possibile sulla base di documentazione video-fotografica dalla quale emerga inequivocabilmente fatto.</p>

<p>Non tutti i reati, tuttavia, consentono l'arresto, ma solo quelli di una certa <b>gravità</b>. Come disposto dall’art. 380 c.p.p., l'arresto in flagranza è obbligatorio per la polizia giudiziaria in presenza di un delitto non colposo — consumato o tentato — per il quale la legge stabilisce la pena dell’ergastolo o della reclusione non inferiore nel minimo a <b>cinque anni</b> e nel massimo a <b>venti anni</b>. <br> Il secondo comma, tuttavia, prevede un elenco di reati per i quali l’arresto è obbligatorio, anche se non presentano le caratteristiche enunciate dal primo comma. <br> In particolare si fa riferimento a delitti quali l'associazione mafiosa, il traffico di stupefacenti, il furto aggravato, la rapina, l’estorsione e la pornografia minorile; si tratta quindi di reati per cui sono presenti esigenze di tutela della collettività talmente pregnanti che si ritiene di poter prescindere dal fatto che non si rientri nei limiti edittali sanciti dal primo comma.<br> Il decreto-legge 23 febbraio del 2009 n. 11 ha imposto l'arresto in flagranza anche per il delitto di violenza sessuale di cui all’art. 609 bis commi 1 e 2, e per il delitto di violenza sessuale di gruppo (art. 609 octies c.p.).</p>

<p>E ancora il d.l. 14 agosto 2013 n. 93, convertito con modifiche nella L. 15 ottobre 2013, n.119 ha introdotto nuovi casi di arresto obbligatorio in flagranza; si pensi al delitto di maltrattamenti contro familiari e conviventi di cui all’art. 572, al delitto di atti persecutori previsto dall’art. 612-bis e ancora al delitto di ricettazione aggravata di cui all’art. 648, comma 1, ultimo periodo). <br> 
L’art. 381 c.p.p. disciplina invece i casi in cui l’arresto può essere operato <b>facoltativamente</b>. <br> Tale possibilità è data agli ufficiali ed agli agenti di polizia giudiziaria, qualora colgano il reo in flagranza di un delitto non colposo — consumato o tentato — per il quale la legge stabilisce la pena della reclusione superiore nel massimo a <b>tre anni</b>, oppure di un delitto colposo per il quale la legge stabilisce la pena della reclusione non inferiore nel massimo a <b>cinque anni</b>. <br> Il secondo comma prevede un elenco di reati per i quali l’arresto può comunque essere disposto facoltativamente, anche se 1 medesimi non presentano le caratteristiche richieste dal primo comma. <br> Ad esempio, violenza o minaccia a pubblico ufficiale prevista dall'articolo 336 comma 2, lesione personale volontaria, furto, danneggiamento aggravato, truffa, corruzione di minorenni ed infine evasione.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="fermo.html">Fermo»</a>
</section>

</article>

</body>
</html>
