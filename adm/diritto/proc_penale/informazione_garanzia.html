<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L’informazione di garanzia">
	<title>L’informazione di garanzia</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L’informazione di garanzia</h1>

<p>Quando deve compiere un atto al quale il difensore ha diritto di assistere il pubblico ministero invia per posta, in piego chiuso raccomandato con ricevuta di ritorno, alla persona sottoposta alle indagini e alla persona offesa una informazione di garanzia con l’indicazione delle norme di legge che si assumono violate, la data e il luogo del fatto e con l’invito ad esercitare la facoltà di nominare un difensore di fiducia. <br> Se l’indagato non provvede alla nomina di un difensore di fiducia, il pubblico ministero richiede un nominativo all’ufficio ad hoc istituito presso ogni consiglio dell'ordine degli avvocati. <br> Nell'informazione devono comunque essere indicati elementi anche scarni sull’addebito provvisorio.</p>

<h3>Informazione della persona sottoposta alle indagini sul diritto di difesa</h3>

<p>Al compimento del primo atto a cui il difensore ha diritto di assistere il pubblico ministero, a pena di nullità degli atti successivi, notifica alla persona sottoposta alle indagini la comunicazione della nomina del difensore d’ufficio. <br> La comunicazione deve contenere:</p>

<p>a)l'informazione della obbligatorietà della difesa tecnica nel processo penale, con l'indicazione della facoltà e dei diritti attribuiti dalla legge alla persona sottoposta alle indagini;<br>
b)il nominativo del difensore d'ufficio e il suo indirizzo e recapito telefonico;<br> c)l'indicazione della facoltà di nominare un difensore di fiducia con l'avvertimento che, in mancanza, l'indagato sarà assistito da quello nominato d'ufficio;<br> d)l'indicazione dell'obbligo di retribuire il difensore d'ufficio ove non sussistano le condizioni per accedere al beneficio dell’ammissione al patrocinio a spese dello Stato e l'avvertimento che, in caso di insolvenza, si procederà ad esecuzione forzata;<br> d-bis) l'informazione del diritto all'interprete cd alla traduzione di atti fondamentali;</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
