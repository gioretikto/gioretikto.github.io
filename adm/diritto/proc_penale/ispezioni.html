<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Le Ispezioni">
	<title>Le Ispezioni</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Le Ispezioni</h1>

<p>L’<b>ispezione</b>, disciplinata dagli artt. <a href="cpp.html#244">244 c.p.p.</a> e <a href="cpp.html#246">246 c.p.p.</a>, consiste nell’attività di <i>inspicere</i> e cioè nell'osservare e descrivere persone, luoghi e cose al fine di accertare “le tracce e gli altri effetti materiali del reato”. <br> Da come ricava dalla stessa definizione, tale mezzo di ricerca della prova si caratterizza per la sua finalità prettamente <i>descrittiva</i>, in quanto viene disposta dall'autorità giudiziaria quando occorre accertare l'esistenza delle tracce materiali del reato o dei suoi effetti materiali su persone, luoghi o cose. L'ispezione è sempre disposta con decreto motivato da
parte dell’autorità giudiziaria. <br> Essa può essere disposta dal giudice nell'udienza preliminare o nel dibattimento. <br> Quando effettuata nelle indagini preliminari essa può essere <b>disposta dalla polizia giudiziaria di propria iniziativa e personalmente nelle situazioni di emergenza</b>, mediante accertamenti e rilievi (purché si tratti di rilievi sulla persona che siano diversi dall’ispezione personale). <br> Diversamente, essa può essere <b>disposta dal pubblico ministero personalmente o mediante delega alla polizia giudiziaria</b>. Quando all’ispezione procede il pubblico ministero (personalmente o mediante delega) il difensore dell’indagato deve essere preavvisato almeno ventiquattro ore prima (<a href="cpp.html#346">art. 364</a> comma 3 c.p.p.). <br> Nei <b>casi di urgenza assoluta</b> (cioè nelle ipotesi in cui vi è fondato motivo di ritenere che il ritardo possa pregiudicare la ricerca della prova) il pubblico ministero può anche non rispettare il termine del preavviso delle ventiquattro ore e intervenire prima, in tal caso dandone comunque avviso al difensore dell’indagato senza ritardo (art. 364 comma 3-5 c.p.p.). Nell'ipotesi in cui il pubblico ministero intervenga prima del termine o omette di darne avviso, deve opportunamente specificare i motivi della deroga e le modalità dell'avviso, a pena di nullità. <br> Come già anticipato, l'ispezione può avere ad oggetto persone, luoghi o cose.</p>

<p>L’<b>ispezione personale</b> consiste nell’accertamento delle tracce del reato su un corpo umano vivente o su parti di esso.<br> 
Ai sensi dell'<a href="cpp.html#245">art. 245 c.p.p.</a> il soggetto da ispezionare è informato della facoltà di farsi assistere da una persona di fiducia, ove questa sia idonea e prontamente reperibile. <br> Tale forma di ispezione, proprio perché eseguita sulla persona, deve essere effettuata nel massimo rispetto del pudore e della dignità della persona che vi è sottoposta. <br> In determinati casi essa può essere eseguita anche da un medico; in tal caso l’autorità giudiziaria può astenersi dall’assistere. <br> Nel caso di <b>ispezione locale</b> la persona che ha la disponibilità del luogo da sottoporre a ispezione, e anche l'imputato, hanno il diritto di assistere e, in tal caso, ad essi deve essere rilasciata copia del decreto che autorizza l'atto. <br> Nell’esecuzione della stessa, il giudice può disporre della forza pubblica; può, altresì, ordinare che taluno non si allontani dal luogo dell’'ispezione prima che si concludano le operazioni; e, può disporre che il trasgressore venga condotto coattivamente sul luogo dell’ispezione.</p>

<section aria-label="End">
<a href="mezzi_ricerca_prova.html">&#171;Mezzi di ricerca della prova</a>
<a href="index.html">Index of Diritto</a>
<a href="perquisizioni.html">Perquisizioni &#187;</a>
</section>

</article>

</body>
</html>
