<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Sommarie Informazioni">
	<title>Sommarie Informazioni</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Sommarie Informazioni</h1>

<p>L'indagato non è mai obbligato a rendere "dichiarazioni", giacché, nella libera scelta della sua strategia difensiva (art. 24 comma 2 Cost.), può preferire il silenzio (art. 64). <br> Le informazioni dell'indagato, così come quelle del potenziale testimone, hanno sempre carattere «<b>sommario</b>», in coerenza con la sommarietà di tutti gli atti delle indagini preliminari, se posta a raffronto con la teorica completezza degli atti di istruzione in sede giurisdizionale.<br> La Polizia Giudiziaria chiede all'indagato solo "sommarie informazioni", ma non procede ad interrogarlo, perché questo consiste nella contestazione di un reato e dei relativi elementi di accusa. L'interrogatorio è attività del Pubblico Ministero, peraltro da esso delegabile anche alla Polizia Giudiziaria (art. 370 comma 1, modif. dalla Legge 356/1992), e serve a valutare se iniziare l'azione penale di cui egli è titolare (art. 50 e 405). <br> Le dichiarazioni dall'indagato alla Polizia Giudiziaria possono rivestire le seguenti forme:</p>

<ul>
	<li><p>informazioni assunte dalla Polizia Giudiziaria;</p></li>
	<li><p>informazioni sollecitate (assunte) dalla Polizia Giudiziaria sul luogo o nell'immediatezza del fatto-reato, anche in assenza di difensore;</p></li>
	<li><p>informazioni ricevute (dichiarazioni spontaneamente rese), (art. 350, comma 7): comporta che la polizia non abbia posto domande; occorre che l'iniziativa sia venuta dall'indagato. Il codice non pone espressamente alla polizia l'obbligo di dare gli avvvisi contenuti nell'art. 64 comma 3 (avvertimento della facoltà di non rispondere, ecc);.</p></li>
</ul>

<p>In particolare, le «<b>sommarie informazioni</b>» (<a href="cpp.html#350">art. 350 c.p.p.</a>) rientrano tra gli atti tipici di investigazione "<b>indiretta</b>" mediante il quale gli <u>Ufficiali di polizia giudiziaria</u> (e non anche gli Agenti) assumono, dalla persona sottoposta alle indagini, delle informazioni utili per le investigazioni (ricostruzione del fatto, individuazione del suo autore e ricerca delle fonti di prova). L’indagato non deve trovarsi però in stato di arresto o di fermo (indagato detenuto). <br> Prima di procedere, l’indagato deve essere <u>invitato a nominare un difensore di fiducia</u> (art. 350 commi 2 e 3) e a dichiarare o eleggere domicilio; in difetto, verrà designato un difensore di ufficio scelto fra gli elenchi a tal uopo predisposti dal “Consiglio dell’ordine forense” (art. 97 comma 3 c.p.p.).</p>

<blockquote>Il difensore nominato deve essere avvisato tempestivamente e deve presenziare al compimento dell’atto.</blockquote>

<p>Prima di assumere le informazioni (c.d. <i>interrogatorio di polizia</i>), l’Ufficiale di polizia giudiziaria deve <u>verificare l’identità personale</u> dell’indagato.<br> A differenza "<i>dell’interrogatorio delegato</i>", l’assunzione delle sommarie informazioni dalla persona sottoposta alle indagini, non prevede la contestazione all’indagato del fatto che gli è attribuito e le indicazioni degli elementi di prova esistenti a suo carico né lo invitano ad esporre quanto ritiene utile alla propria difesa (art. 65 c.p.p.). Prima che siano assunte le informazioni, l’<b>indagato è avvisato</b>, dandone atto nel Verbale, che ha la facoltà di non rispondere alle domande diverse da quelle miranti alla sua identificazione (art. 350, commi 1-4) e che, anche se non risponde, il procedimento seguirà comunque il suo corso. <br> L’atto è documentato mediante <b>Verbale</b> “riassuntivo complesso”. Generalmente viene compiuto durante il compimento delle operazioni, ma può essere compilato immediatamente dopo quando ricorrono insuperabili circostanze che ne impediscono la documentazione contestuale.<br> La documentazione dell’atto è posta a disposizione del Pubblico Ministero ed a questi trasmessa, previa conservazione di una copia (art. 115 att.), non oltre il terzo giorno dal compimento dell’atto; verrà poi inserito nel fascicolo delle indagini.<br> Il verbale di sommarie informazioni ha piena utilizzabilità fuori del dibattimento, e un’utilizzabilità limitata nel dibattimento (solo per le contestazioni). Esso non verrà mai inserito nel fascicolo del dibattimento, a meno che l’atto non sia divenuto irripetibile per morte o infermità mentale dell’indagato: in questo caso è consentita la lettura dell’atto ex art. 512 c.p.p.</p>

<h2>Le dichiarazioni spontanee</h2>

<p>L'ufficiale o l'agente di polizia può «ricevere» dichiarazioni spontanee dall'indagato libero o arrestato . Questa seconda </p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
