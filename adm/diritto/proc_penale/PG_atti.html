<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Atti della Polizia giudiziaria">
	<title>Atti della Polizia giudiziaria</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Atti della Polizia giudiziaria</h1>

<p>Nello svolgimento dell'attività d'indagine di iniziativa della P.G. il codice prevede i seguenti <b>atti tipici</b> con poteri coercitivi:</p>

<ul>
	<li><p>l'identificazione dell'indagato e di altre persone (art. 349 c.p.p);</p></li>
	<li><p>la perquisizione in caso di flagranza o evasione (art. 352 c.p.p.);</p></li>
	<li><p>l'acquisizione di plici o di corrispondenza (art. 353 c.p.p.);</p></li>
	<li><p>gli accertamenti urgenti;</p></li>
	<li><p>il sequestro (art. 354 c.p.p.);</p></li>
	<li><p>l'arresto in flagranza (artt. 380, 381 c.p.p.);</p></li>
	<li><p>il fermo di persona gravemente indiziata di delitto (art. 384 c.p.p.).</p></li>
</ul>

<p>Gli atti tipici compiuti dalla P.G. senza poteri coercitivi sono:</p>

<ul>
	<li><p>raccolta delle sommarie informazioni dell'indagato (art. 350 c.p.p.);</p></li>
	<li><p>raccolta delle sommarie informazioni da persone che possono riferire circostanze utili (art. 351 c.p.p.);</p></li>
	<li><p>gli atti che richiedono specifiche competenze tecniche (art. 384 c.p.p., comma 4 c.p.p.);</p></li>
</ul>

<h2>Gli atti atipici</h2>

<p>Dal combinato disposto degli artt. 55 e 348 c.p.p. emerge chiaramente che, accanto agli atti tipici che trovano espressa disciplina nel c.p.p., la polizia giudiziaria è legittimata a compiere autonomamente anche atti atipici (o innominati), non riconducibilie a schemi normativi predeterminati, ma spesso utilissimi per orientare le indagini: alcuni fanno parte del tradizionale "armamentario poliziesco", come ad es. l'<b>appostamento</b> e i <b>pedinamenti</b> in luoghi pubblici o aperti al pubblico ovvero l'utilizzo di <b>confidenti</b>; altri sono meno risalenti nel tempo, ad es. i blocchi stradali. <br> Occorre, poi, segnalare che l'evoluzione tecnologica consente oggi anche il compimento di una serie di <b>attività investigative atipiche ad alto contenuto tecnologico</b>, spesso con forti interferenze rispetto al diritto alla riservatezza e ad altri diritti fondamentali: dalle videoriprese in luoghi pubblici o aperti al pubblico al pedinamento satellitare tramite G.P.S., dallo spionaggio informatico nell'ambito dei <i>social netwrok</i> alla localizzazione attraverso le celle telefoniche, e via seguendo.</p>

<h2>La documentazione degli atti</h2>

<p>Per quanto concerne la documentazione degli atti d'indagine compiuti dalla P.G., l'<a href="cpp.html#357">art. 357 c.p.p.</a> distingue due differenti modalità: </p>

<ul>
	<li><p>L'<b>annotazione</b> che equivale nella sostanza ad una sorta d'appunto scritto redatto senza particolari formalità; (primo comma)</p></li>
	<li><p>Il <b>verbale</b> che è un tipo di documentazione molto più rigoroso e che può essere redatto in forma: integrale (l'atto è riprodotto nella sua completa e totale espressione) ovvero riassuntiva semplice (l'atto è riprodotto in forma sintetica); ovvero ancora riassuntiva complessa (l'atto è riprodotto in forma sintetica, ma è contemporaneamente effettutata la riproduzione fonografica o, in alcuni casi, quella audiovisiva.</p></li>
</ul>

<p>Il contenuto del verbale è quello indicato negli artt. <a href="cpp.html#136">136</a> e 137 del c.p.p.</è>

<p>Come regola generale, si prevede che la P.G. debba annotare, secondo le modalità ritenute idonee ai fini delle indagini, anche sommariamente, tutte le attività svolte, comprese quelle dirette all'individuazione delle fonti di prova (anche se atipiche) (art. 357 c.p.p. 1 comma). <br> Le annotazioni devono conntenere l'indicazione dell'ufficiale o dell'agenti che ha compiuto le attività d'indagine, del gionro, dell'ora e le luogo in cui sono state eseguite e l'enunciazione succinta del loro risultato; laddove, poi, la P.G. abbia assunto dichiarazioni o si sia avvalsa di altre persone per il compimento di determinati atti, è necessario altresì annotare le relative generalità e le altre indicazioni personali utili per l'identificazione (art. 115, comma 1, norme att. c.p.p.). Qualora le anontazioni riguardino attività d'indagine condotte da ufficiali o agenti nel corso di operazioni sotto copertura <i>ex</i> art. 9, l.n. 146/2006 e smi., sarà necessario indicare le generalità di copertura utilizzate dagli stessi nel corso delle attività medesime (art. 115, comma 1 <i>bis</i>, norme att. c.p.p., indserito dall'art. 8, comma 4, lett. a, l.n 136/2010).

<p>La P.G. è, invece, tenura a redigere formale <b>verbale</b> − fermo quanto disposto in relazione a specifiche attività − dei seguenti atti:</p>

<ol type="s">
	<li><p>denunce, querele e istanze presentate oralemnte;</p></li>
	<li><p>sommarie informazoini rese e dichiarazioni spontanee ricevute dalla persona nei cui confronti vengono svolte le indagini;</p></li>
	<li><p>sommarie informazioni assunte dalla persone in grado di riferire circostanze utili ai fini delle indagini;</p></li>
	<li><p>perquisizioni e sequestri;</p></li>
	<li><p>atti che descrivono fatti e situazioni, eventualmente compiuti sino a che il P.M. non ha impartito le direttive per lo svolgimento delle indagini (art. 357 comma 2 c.p.p.)</p></li>
</ol>

<p>Il verbale è redatto da ufficiali o agenti di P.G. nelle forme e con le modalità previste dall'art. 373 c.p.p. per la documentazione degli atti d'indagine compiuti dal P.M., che a sua volta rinvia alle forme previste dal titolo III del libro II cpp (art. 357 comma 3, cpp). <br> La documentazione dell'attività di P.G. è posta <b>a disposizione del P.M.</b> (art. 357. comma 4, cpp); lo stesso dicasi per le denunce del reato e le cose pertinenti al reato (art. 357, comma 5, c.p.p.). Copia delle annotazioni e dei verbali è comunque conservata presso l'ufficio di P.G. (art. 115, comma 2, norme att. c.p.p.)</p>

<p id="relazione">Dall'annotazione deve essere distinta la <b>relazione di servizio</b>, atteso che mentre la prima costituisce una forma di documentazione dell'attività svolta, la seconda assolve, invece, ad una funzione meramente informativa dell'ufficio.<br> Si tratta di un atto che ha una rilevanza interna al corpo di appartenenza e che è destinato al dirigente dell'ufficio, al quale viene riferito tutto quello che è emerso durante il servizio.</p>

<blockquote>Con la relazione di servizio l'Ufficiale o l'Agente di polizia giudiziaria fa conoscere (riferisce) al superiore gerarchico (appartenente al suo ufficio) il suo operato. Con l'annotazione invece, documenta l'atto compiuto e cioè formalizza la sua attività indipendentemente da qualsiasi «riferirne» ad altri.</blockquote>

<p>L'atto svolge una funzione tipica di <i>pubblica sicurezza</i>; ma nella prassi non sempre è chiara la distinzione tra P.G. e di sicurezza. Purtroppo gli operatori pratici ritengono che la polizia, nell'esercizio della funzione di P.G., posso trasmettere tale atto non soltanto al capo del servizio, bensì anche al P.M.. La prevalente giurisprudenza ha avallato tale prassi al punto da affermare che la relazione di servizio deve essere sempre inserita nel fascicolo per il dibattimento in quanto atto non ripetibile. <br> La Cassazione ha iniziato a tracciare alcune distinzioni di notevole importanza.</p>

<blockquote>
Le relazioni di servizio della polizia giudiziaria sono atti irripetibili, come tali inseribili nel fascicolo per il dibattimento, soltanto se contengono un tipo di accertamento che non è possibile «riprodurre» nuovamente nel dibattimento attraverso l’escussione dell’operante: ciò che si verifica allorquando contengano o la descrizione di un’attività materiale ulteriore rispetto a quella investigativa e non riproducibile ovvero la descrizione di luoghi, cose o persone, soggetti a modificazioni.<br> <b>Cassazione penale, Sez. Unite, sentenza n. 41281 del 18 dicembre 2006</b></blockquote>

<p>Viceversa, la relazione di servizio è atto ripetibile qundo rappresenta una mera attività di constatanzione e osservazione che è riproducibile genuinamente mediante descrizione da parte del verbalizzante (es., pedinamenti, presenza di persone o cose, acquisizione della notizia di reato). <br> Le Sezioni unite aggiungono due precisazioni. In generale, l'atto non ripetibile potrà essere acquisito al fascicolo per il dibattimento <i>soltanto se contiene tutti quegli elementi che sono richiesti per il verbale a pena di nulllità ai sensi dell'art. 142. Inoltre, gli atti sono utilizzabili in dibattimento <i>soltanto nella parte in cui contengono narrazioni non ripetibili genuinamente (<i>pro parte</i>).</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
