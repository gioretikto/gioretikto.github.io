<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Polizia">
	<title>Polizia</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Polizia</h1>

<p>Lo Stato tutela l'ordine e la legalità servendosi delle forze di polizia. <i>Polizia giudiziaria</i> e <i>polizia amministrativa</i> costituiscono le due fondamentali funzioni svolte da tali forze. <br>La <b>polizia amministrativa</b> si occupa dell'osservanza della legge e dei regolamenti amministrativi, in esecu­zione delle funzioni proprie del potere esecutivo. La polizia amministrativa si distingue a sua volta in molte specializzazioni, quali ad esempio la polizia tributaria, la polizia sanitaria, la polizia stradale e, importantissima, la <i>polizia di sicurezza</i>. Ebbene, la <i>polizia di sicurezza</i> ha come compito la tutela della collettività contro i pericoli e le turbative a interessi essenziali per la vita di una società civile quali sono l'ordine pubblico (inteso come assenza di reati) e la sicurezza delle persone. In definitiva, la polizia di sicurezza è quella funzione che tende a <b>prevenire il compimento di reati</b>; essa è descritta nell'art. l del testo unico delle leggi di pubblica sicurezza (r.d. n. 773 del 1931 e sue successive modifìcazioni). <br> La <b>polizia giudiziaria</b> trova la sua definizione nell'<a href="cpp.html#55">art. 55 cpp</a>, da cui deriva la differenza tra polizia di sicurezza e giudiziaria si basa sulla contrapposizione tra "prevenzione <i>dei reati</i>" e "repressione <i>di un reato</i>"; con quest'ultima espressione si vuole indicare la raccolta di tutti gli elementi necessari per accertare il reato e per rendere possibile lo svolgersi del processo penale. <br> Quando svolge la funzione amministrativa o di sicurezza, la polizia di regola (salvo rarissime eccezioni) non gode di poteri coercitivi, e cioè non può direttamente limitare le libertà fondamentali. Viceversa, non appena giunge la notizia che è stato commesso un reato, viene esercitata la funzione di P.G. con l'uso dei poteri coercitivi. In situazioni di necessità ed urgenza la P.G. procede all'arresto in flagranza o al fermo di una persona gravemente indiziat (artt. 380-384 cpp); inoltre in caso di flagranza può perquisire persone o luoghi (art. 352 cpp). inoltre in caso di flagranza può perquisire persone o luoghi (art. 352 cpp). L'esercizio di poteri coercitivi avviene in relazione al successivo svolgersi di un procedimento penale, con la garanzia del diritto di difesa e soot il controllo del pubblico ministero e del giudice.</p>

<p>Le funzioni di polzia sono principalmente esercitate, ai sensi dell'art. 16 della L. 121/81, dalle seguenti forze di polizia:</p>

<ul>
	<li><p>Polizia di Stato;</p></li>
	<li><p>Arma dei Carabinieri, forza armata in servizio permanente di pubblica sicurezza;</p></li>
	<li><p>Corpo della Guardia di Finanza, per il concorso al mantenimento dell'ordine e della sicurezza pubblica.</p></li>
</ul>

<p>Le autorità di polizia si distinguono in:</p>

<ul>
	<li><p>Autorità nazionale (Ministro dell'interno);</p></li>
	<li><p>Autorità provinciali (Prefetto, Questore);</p></li>
	<li><p>Autorità locali (Questore, nel capoluogo di provincia e, limitatamente ad esso, i funzionari preposti ai Commissariati di polizia; il Sindaco).</p></li>
</ul>

<footer>

<p>Un esempio può chiarire il concetto. La pattuglia di polizia, che percorre in auto le strade, svolge una funzione di polizia di sicurezza, e cioè tende a prevenire il compimento di reati. Quando scorge uno scippatore in azione (o quando le previene la notizia di un qualsiasi reato) da quel momento opera in funzione di polizia giudiziaria: deve sequestrare il corpo del reato; può compiere l'arresto in flagranza e la perquisizione; deve individuare le fonti di prova e raccogliere gli elementi utili in modo che qeusti non si disperdano.</p>

</footer>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="PG.html">Polizia giudiziaria»</a>
</section>

</article>

</body>
</html>
