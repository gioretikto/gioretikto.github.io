<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content=">Il segreto investigativo">
	<title>>Il segreto investigativo</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il segreto investigativo</h1>

<p>La fase iniziale del procedimento penale genera un contrasto tra <b>due opposte esigenze</b>. <br> In particolare, se da un lato l'esigenza di tutela delle indagini impone di coprire con il segreto gli atti iniziali del procedimento, dall’altra parte vi è la necessità di garantire il diritto di difesa, che richiede che gli atti possano essere conosciuti dall’indagato e dalle altre potenziali parti private. <br> A tal proposito l’art.111 comma 3 Cost. stabilisce che la persona accusata di un reato deve essere “<i>nel più breve tempo possibile, informata riservatamente della natura e dei motivi dell'accusa elevata a suo carico</i>”. <br> L’art. 329 c.p.p. prevede espressamente che sono coperti dall’obbligo del segreto “<i>gli atti di indagine compiuti dal pubblico ministero e dalla polizia giudiziaria</i>”. <br> Il tenore letterale del sopracitato articolo prevede che il segreto concerne “gli atti di indagine” e grava su tutte le persone che hanno partecipato o assistito al compimento dell'atto. <br> Naturalmente l’atto può essere rivelato dall’inquirente a soggetti pubblici che sono <b>autorizzati alla conoscenza</b> dell'atto stesso. Il soggetto che viene a conoscenza dell'atto segreto è tenuto a propria volta a mantenere la segretezza sull’atto di indagine. <br> La violazione dell’obbligo del segreto investigativo può rientrare in almeno due fattispecie incriminatrici ovvero gli artt. 326 e 379-<i>bis</i> c.p. <br>  L’art. 379-bis c.p. punisce con la reclusione fino a un anno <b>chiunque rivela indebitamente notizie segrete</b> concernenti un procedimento penale da lui apprese per aver partecipato o assistito ad un atto del procedimento stesso.</p>

<p>Il presupposto che pone l'obbligo del segreto è l'aver partecipato o assistito ad un atto segreto. <br> In tale caso il segreto <b>non si estende al fatto storico</b> oggetto di indagine ma semplicemente a tutto ciò che riguarda la documentazione dell’atto del procedimento. <br> Si pensi per esempio ai testimoni di un fatto di reato sentiti a sommarie informazioni dal pubblico ministero; questi possono indubbiamente rivelare tutto ciò che concerne il fatto storico di cui sono a conoscenza non potendo invece rivelare quel che concerne la testimonianza resa e pertanto le domande poste e le risposte date. <br> L'art. 326 c.p. punisce invece il pubblico ufficiale o l’incaricato di pubblico servizio che riveli un atto segreto “<i>violando i doveri inerenti alle funzioni o al servizio, o comunque abusando della (propria) qualità<i>”. <br> L’art. 329 comma 1 c.p.p. prevede che gli atti di indagine “sono coperti dal segreto fino a
quando l'imputato non ne possa avere conoscenza e, comunque, non oltre la chiusura delle indagini preliminari”. <br> Tale ultima espressione è riferita all'avviso di conclusione delle indagini ai sensi dell'art. 415-<i>bis</i> c.p.p. <br> A norma di quanto previsto dall'articolo 329, comma terzo lett. a), l'obbligo del segreto può essere disposto anche per singoli atti “n caso di necessità per la prosecuzione delle indagini”. <br> E ancora, “se sussistono specifiche esigenze attinenti all’attività di indagine, il pubblico ministero può, con decreto motivato, vietare alle persone sentite di comunicare i fatti e le circostanze oggetto dell'indagine di cui hanno conoscenza. Il divieto non può avere una durata superiore a due mesi” (art. 391-quinquies c.p.p.). <br> Nell'ipotesi in esame la persona che viene sentita è vincolata ad un duplice divieto: innanzitutto non può rivelare le domande rivolte le risposte date; in secondo luogo ha il divieto di comunicare tutte quelle notizie attinenti al <b>fatto storico</b> oggetto di indagine. <br> Così facendo il pubblico ministero può precludere alla difesa dell'indagato e della persona offesa l'esame dei soggetti vincolati da tale segreto.</p>

<h2>Atti conoscibili dall’indagato</h2>

<p>Al fine di contemperare le due esigenze in esame, pertanto da un lato l'esigenza di tutela delle indagini dall'altro la necessità di garantire il diritto di difesa, il codice ha operato un bilanciamento volto ad assicurare un adeguato svolgimento delle indagini senza sacrificare eccessivamente il diritto di difesa.<br> Alla regola della segretezza sono state poste una serie di deroghe a garanzia dell'esercizio del diritto di difesa. <br> In primis occorre citare gli atti garantiti, ovvero tutti quegli atti ai quali il difensore ha diritto di assistere previo avviso che gli deve pervenire almeno <b>ventiquattro ore</b> prima del compimento dell’atto stesso. <br> Si fa riferimento all’interrogatorio, all'ispezione e al confronto a cui partecipa l’indagato e all'ispezione a cui non deve partecipare la persona sottoposta alle indagini.</p>

<p>Nei casi di <b>assoluta urgenza</b>, quando vi è fondato motivo di ritenere che il ritardo possa pregiudicare la ricerca o l'assicurazione delle fonti di prova, il pubblico ministero può procedere a tali attività anche prima del termine fissato dandone avviso al difensore senza ritardo e comunque tempestivamente. L'avviso può essere omesso quando il pubblico ministero procede a ispezione e vi è fondato motivo di ritenere che le tracce o gli altri effetti materiali del reato possano essere alterati. <br> È fatta salva, in ogni caso, la facoltà del difensore d’intervenire (art. 364, 5 comma c.p.p.). <br> Quando si procede ad <b>interrogatorio dinnanzi al pubblico ministero</b> ‘assenza del difensore, ritualmente e tempestivamente avvisato, non impone la sospensione dell’interrogatorio, né la nomina di un difensore d'ufficio per l'espletamento di tale atto in quanto, ai sensi dell'art. 364 c.p.p., la presenza del difensore, pur costituendo un diritto per l'indagato, non è tuttavia obbligatoria’ (Cass. n. 7255/2006). <br> Nella categoria degli atti garantiti rientra inoltre l'accertamento tecnico non ripetibile disposto dal pubblico ministero “su persone cose o luoghi il cui stato è soggetto a modificazione” (art. 360 c.p.p.) o la modificazione dei quali è determinata dall’accertamento stesso (art. 117 disp. att.). <br> La presenza del difensore nel corso degli atti garantiti riveste un ruolo fondamentale in quanto consente di garantire il cosiddetto contraddittorio debole. <br> Quando assiste al compimento degli atti di indagine, il difensore può infatti presentare al pubblico ministero richieste, osservazioni e riserve delle quali è fatta menzione nel verbale (art. 364 comma 7 c.p.p.). <br> È facile comprendere che pur non trattandosi del contraddittorio pieno che viene garantito al difensore nel corso del dibattimento per la formazione della prova è pur sempre un intervento volto a garantire l'esercizio del diritto di difesa. <br> In secondo luogo occorre citare gli atti a sorpresa. <br> In tale categoria rientrano tutti quegli atti all'espletamento dei quali il difensore ha facoltà di
assistere senza tuttavia avere un diritto ad essere preavvisato. <br> Si tratta per esempio di perquisizioni e sequestri, che sono atti per loro natura non ripetibili sin dall'origine. <br> L’art. 366 c.p.p. prevede che i verbali degli atti compiuti dal pubblico ministero e dalla polizia giudiziaria, sia che si tratti di atti garantiti che di atti a sorpresa, sono depositati nella segreteria del pubblico ministero <b>entro il terzo giorno successivo</b> al compimento dell’atto, con facoltà per il difensore di esaminarli ed estrarne copia nei cinque giorni successivi. <br>Quando non è stato dato avviso del compimento dell'atto, al difensore è immediatamente notificato l'avviso di deposito e il termine decorre dal ricevimento della notificazione. <br> Ove sia stato disposto un sequestro il difensore ha la facoltà di esaminare le cose sequestrate nel luogo in cui esse si trovano e, se si tratta di documenti, di estrarne copia. Appare doveroso rammentare infine che l'art. 369 c.p.p. dispone che quando deve compiere un atto al quale il difensore ha diritto di assistere, il pubblico ministero invia per posta, in piego chiuso raccomandato con ricevuta di ritorno, alla persona sottoposta alle indagini e
alla persona offesa una informazione di garanzia con indicazione delle norme di legge che si assumono violate, della data e del luogo del fatto e con invito a esercitare la facoltà di</p>

<section aria-label="End">
<a href="GIP.html">«Il giudice per le indagini preliminari</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
