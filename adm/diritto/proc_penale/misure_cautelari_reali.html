<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Le misure cautelari reali">
	<title>Le misure cautelari reali</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Le misure cautelari reali</h1>

<div class="def">
<p><b>Le misure cautelari reali</b>:</p>

<ul>
	<li><p>vincolo di indisponibilità su cose mobili o immobili;</p></li>
	<li><p>sequestro conservativo: disposto dal giudice tramite ordinanza, solo dopo l'esercizio dell'azione penale, legittimati alla richiesta P.M. e parte civile;</p></li>
	<li><p>sequestro preventivo: richiesto dal pubblico ministero al giudice che provvede mediante decreto, in casi d’urgenza provvede il P.M. con decreto motivato e richiede la convalida al giudice.</p></li>
</ul>
</div>

<p>Le misure cautelari reali comportano un <b>vincolo di indisponibilità</b> su cose mobili o immobili. Il codice prevede due tipi di misure reali: il sequestro preventivo e il sequestro conservativo. Entrambe le misure reali hanno, alla stregua di quelle personali, finalità cautelare. Ciò sta a significare che tendono ad evitare che il decorso del tempo possa pregiudicare l'efficacia pratica della sentenza irrevocabile di condanna.</p>

<p>In particolare, il <b>sequestro preventivo</b> è giustificato dall'esigenza di impedire che una cosa pertinente al reato possa essere utilizzata per <b>aggravare</b> o <b>protrarre</b> le conseguenze del reato stesso.</p>

<p>Il <b>sequestro conservativo</b> invece tende ad evitare che possano diminuire a disperdersi le garanzie patrimoniali che potranno permettere al condannato di pagare le somme dovute per il risarcimento del danno o per le spese di giustizia.</p>

<p>Esiste una sostanziale differenza tra tali misure cautelari reali ed il <a href="sequestro_probatorio.html">sequestro probatorio</a>. Quest'ultimo è un provvedimento che, così come le sopracitate misure reali, pone un vincolo di indisponibilità sulla <i>res</i>, ma invero è annoverabile tra i <b>mezzi di ricerca della prova</b>. <br> Il sequestro probatorio è infatti volto all'acquisizione di un elemento di prova; sia che si tratti di cosa mobile o immobile essa viene sottratta a chi la detiene per essere acquisita al materiale probatorio sulla scorta del quale il giudice dovrà pronunciare la propria decisione.</p>

<p>Altra sostanziale differenza tra il sequestro probatorio e le misure cautelari reali del sequestro preventivo e conservativo, risiede nella finalità.</p>

<p>In particolare, mentre la finalità del sequestro probatorio è connessa alla cosa in sé a prescindere dalla persona che la possiede, infatti il sequestro probatorio può avere ad oggetto un bene dell'imputato, della persona offesa o di qualsiasi altro soggetto, le misure cautelari reali hanno una finalità strettamente connessa non solo alla cosa mobile o immobile sequestrata ma soprattutto alla <b>condotta del soggetto possessore della <i>res</i></b>.<br> Occorre evidenziare inoltre che il sequestro conservativo e quello preventivo, a differenza delle misure cautelari personali, possono essere applicati a prescindere dal titolo di reato, e quindi indistintamente per delitti e contravvenzioni.</p>

<ol type="a">
	<li><p>Il sequestro conservativo è disciplinato dall'art. 316 c.p.p. ed è disposto nelle ipotesi in cui sussiste fondato motivo di ritenere che possano disperdersi le garanzie patrimoniali poste a fondamento dell'adempimento delle obbligazioni civili sorte in conseguenza del compimento del reato.</p></li>

	<li><p>Il <b>sequestro conservativo</b> si fonda sui requisiti civilistici del <i>fumus boni iuris</i> e del <i>periculum in mora</i>. <br> Secondo quanto asserito da giurisprudenza ormai consolidata il fumus boni iuris si dovrebbe limitare all'accertamento della pendenza del procedimento penale non essendo richiesta la probabile condanna dell'imputato (Cass. sez. IV, 17 giugno 1994).<br> Il <i><b>periculum in mora</b></i> invece si ritiene consistere nel timore di insufficienza delle risorse patrimoniali atte al soddisfacimento delle obbligazioni civilistiche scaturenti dal reato (Cass. sez. II, 23 gennaio 1998). Soggetti legittimati a richiedere il sequestro conservativo sono il <b>pubblico ministero</b> e la <b>parte civile</b>.</p>

<p>Una peculiarità del sequestro conservativo consiste nella circostanza che lo stesso può essere richiesto <b>solo dopo che l’azione penale è stata esercitata</b>; pertanto è impossibile richiederlo durante le indagini preliminari. <br> Ai sensi di quanto espressamente previsto dal comma 1 dell’art. 316 c.p.p., il pubblico ministero è legittimato a chiedere il sequestro conservativo soltanto in relazione ai beni dell'imputato a garanzia del pagamento della pena pecuniaria e delle spese di giustizia; la parte civile, invece, può chiedere tale misura nei confronti dell'imputato e del responsabile civile a garanzia della richiesta di risarcimento dei danni o di restituzione dei beni.<br> Il sequestro conservativo è disposto dal giudice senza sentire né l'imputato né il responsabile civile.<br> Il giudice deve valutare se la pretesa della parte richiedente è fondata e soprattutto se sussiste l'esigenza cautelare ovvero se vi è il concreto pericolo che il patrimonio possa disperdersi.<br> Ai sensi dell'art. 317 c.p.p., il giudice provvede sulla richiesta di applicazione del sequestro conservativo mediante <b>ordinanza</b>.<br> L’imputato o il responsabile civile possono chiedere al giudice che il sequestro sia convertito nella prestazione di una cauzione idonea.<br> In tal caso, il giudice dispone con decreto che non si proceda al sequestro conservativo, stabilendo le modalità con cui la cauzione deve essere prestata. <br>L'offerta di cauzione può essere presentata unitamente alla richiesta di riesame del provvedimento cautelare; in tal caso, il giudice provvede alla revoca del sequestro solo se ritiene la cauzione proporzionata al valore delle cose sequestrate. <br> Si evidenzia ancora che, ai sensi di quanto disposto dall’art. 318 c.p.p., chiunque vi abbia interesse può proporre la <b>richiesta di riesame</b> avverso l'ordinanza di applicazione del sequestro conservativo dinnanzi al <i>tribunale del capoluogo</i> della provincia ove ha sede l’<i>ufficio del giudice</i> che ha disposto la misura (art. 324 comma 5 c.p.p.). <br> Va, tuttavia, precisato che la richiesta di riesame non sospende l'esecuzione del provvedimento impugnato.</p></li>

<li><p><b>Il sequestro preventivo</b> è disciplinato dall'<a href="cpp.html#321">art. 321 c.p.p.</a>, il quale prevede che tale misura cautelare reale viene disposta dal giudice su richiesta del pubblico ministero in presenza di una delle seguenti esigenze cautelari. In primis il codice legittima il sequestro quando vi è pericolo che “<i>la libera disponibilità di una cosa pertinente al reato possa aggravare o protrarre le conseguenze dello stesso</i>”, si pensi ad esempio al sequestro preventivo disposto per interrompere la costruzione di un immobile abusivo. In secondo luogo è previsto il sequestro preventivo ogni qualvolta vi sia la necessità di fronteggiare il pericolo che la cosa possa “<i>agevolare la commissione di altri reati</i>”.</p>

<p>Ulteriore esigenza cautelare è la <i>pericolosità in sé della res</i>, infatti il sequestro preventivo è ammesso quando della cosa è consentita o disposta la confisca (art. 321 comma 2, c.p.p.).<br> Come già precisato il sequestro preventivo può essere chiesto dal pubblico ministero al giudice competente a pronunciarsi nel merito; durante la fase delle indagini è competente a disporlo il giudice per le indagini preliminari.<br> In assenza di precise indicazioni la giurisprudenza ha applicato al sequestro preventivo gli stessi requisiti e la stessa disciplina del sequestro conservativo.<br> Per ciò che concerne il fumus boni iuris occorre precisare che la giurisprudenza ha vanificato i requisiti del sequestro preventivo. In particolare, il presupposto del sequestro, ovvero l'essere la cosa pertinente al reato, avrebbe imposto che il fatto illecito fosse provato almeno allo stato degli atti e invece la giurisprudenza spesso si accontenta di una mera coincidenza tra la fattispecie ipotizzata nell’addebito e la fattispecie concreta (Cass. sez. un. 23 aprile 1993).<br> Si rileva inoltre come spesso non venga effettuata nessuna valutazione in relazione alla <b>proporzionalità</b> sussistente tra la gravità del fatto di reato contestato ed il danno economico che può scaturire dal sequestro preventivo.<br> Tale considerazione è imprescindibile atteso che si fa riferimento ad una misura cautelare reale che può raggiungere un livello di afflittività molto elevato, a volte anche superiore a quello di una misura cautelare personale. <br> Per ciò che concerne il <i>periculum in mora</i> va rilevato come lo stesso consiste nell’attitudine della cosa ad essere oggettivamente connessa all’aggravarsi o al protrarsi di un illecito già realizzato.<br> Anche in tal caso la giurisprudenza ha reso evanescente tale requisito interpretandolo nel senso di un pericolo non concreto ma astratto. <br> Legittimato a richiedere l'applicazione di tale misura è il pubblico ministero, il quale presenta tale richiesta al giudice competente, che provvede mediante decreto. <br>Tuttavia, se nel corso delle indagini preliminari, emerge l'urgenza di disporre il sequestro preventivo, sarà il pubblico ministero a provvedere immediatamente con decreto motivato, ovvero saranno gli ufficiali di polizia giudiziaria, i quali nelle successive <b>quarantotto ore</b>, dovranno trasmettere il relativo verbale al pubblico ministero del luogo in cui il sequestro è stato eseguito.<br> Il pubblico ministero, qualora ritenga di non dover disporre la restituzione delle cose sequestrate, entro <b>quarantotto ore</b> dal sequestro, o dalla ricezione del verbale se il sequestro è stato effettuato dalla polizia giudiziaria, richiederà al giudice la convalida e l'emissione dell'apposito decreto.<br> Occorre sottolineare che tale misura cautelare perde efficacia nell’ipotesi in cui non sono rispettati i termini suddetti previsti dal comma 3-<i>bis</i> della norma in esame ovvero nelle ipotesi in cui il giudice non emette l'ordinanza di convalida entro <b>dieci giorni</b> dalla <b>ricezione della richiesta</b> formulata dal pubblico ministero. <br> Il comma terzo della disposizione in esame detta le modalità di revoca della misura cautelare del sequestro preventivo disponendo che la stessa può essere chiesta al giudice dal pubblico ministero, dall’imputato e da chi vi abbia interesse. <br> In particolare, tale misura cautelare è immediatamente revocabile nelle ipotesi in cui
non risultano più sussistenti, anche per fatti sopravvenuti, le condizioni di applicabilità della stessa. <br> Avverso il provvedimento di <b>sequestro emesso dal giudice</b>, l'imputato e il suo difensore, la persona alla quale le cose sono state sequestrate e quella che avrebbe diritto alla loro restituzione possono presentare la richiesta di riesame. <br> Il procedimento del riesame è disciplinato dall'art. 324 c.p.p. secondo il quale la richiesta di riesame dev'essere presentata nella cancelleria del tribunale del capoluogo della provincia nella quale ha sede l'ufficio che ha emesso il provvedimento, <b>entro dieci giorni</b> dalla data di esecuzione del provvedimento di sequestro o dalla diversa data in cui l'interessato ha avuto conoscenza dell’avvenuto sequestro.<br> Va precisato che la proposizione del riesame non sospende l'esecuzione del provvedimento applicativo della misura cautelare. <br> 
L’art. 322-bis c.p.p. disciplina invece l'appello avverso l’ordinanza di diniego del sequestro preventivo ovvero contro l'ordinanza che respinge l'istanza di revoca del sequestro proposta dall’imputato.<br> Competente a decidere sull’appello è il tribunale del capoluogo della provincia nella quale ha sede l’ufficio del giudice che ha emesso il provvedimento.<br> 
Si evidenzia inoltre che l'appello non sospende l'esecuzione del provvedimento.  <br>La legge n. 47 del 2015 ha esteso all’impugnazione contro il sequestro preventivo le norme relative al procedimento di riesame che riguardano l’istanza di differimento dei termini proposta dall’imputato ai sensi dell'art. 309 comma 9-bis c.p.p. <br> Sono richiamate ancora tutte quelle disposizioni che ampliano il potere del tribunale i annullare il provvedimento impugnato quando la motivazione è mancante o non è autonoma; inoltre sono richiamati i termini a pena di inefficacia per la pronuncia della decisione e per il deposito della motivazione della medesima.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</article>

</body>
</html>
