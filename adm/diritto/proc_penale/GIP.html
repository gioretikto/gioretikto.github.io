<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il giudice per le indagini preliminari"/>
	<title>Il giudice per le indagini preliminari</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il giudice per le indagini preliminari</h1>

<p>In un sistema in cui le indagini sono di spettanza del pubblico ministero e della polizia giudiziaria parlare di intervento del giudice durante lo svolgimento dell'attivitàinvestigativa potrebbe apparire quasi un controsenso. <br>In realtà la presenza del giudice durante la fase delle indagini preliminari è volta a soddisfare delle esigenze di <b>garanzia</b> per l’indagato e di <b>controllo</b> sulle attività che vengono espletate dal pubblico ministero.<br> Per tale ordine di ragioni nel corso di questa fase è previsto l'intervento del giudice per le indagini preliminari, il quale svolge una funzione di <b>controllo imparziale</b> sui provvedimenti più rilevanti, <b>senza però esercitare poteri di iniziativa</b>.<br> Un'attenta lettura dell'art. 328 c.p.p. consente di affermare che il giudice per le indagini preliminari esercita una ‘<b>giurisdizione semipiena</b>’, in quanto incontra <b>due limiti fondamentali</b>. <br> In particolare, la funzione è esercitata soltanto nei casi previsti dalla legge, e su richiesta del pubblico ministero, delle parti private e della persona offesa dal reato.<br> Fra i casi previsti dalla legge ricordiamo la convalida dell’arresto in flagranza e del fermo, l'emissione dei provvedimenti cautelari e l'autorizzazione alle intercettazioni.<br> Decide su richiesta di parte nel senso che decide solo sulla scorta di verbali di atti che gli sono stati presentati dal pubblico ministero, dalla polizia e dal difensore dell'indagato o della persona offesa, pertanto egli gode di una <b>cognizione limitata</b>.<br> Davanti a questo giudice solo in casi eccezionali è possibile assumere prove non rinviabili in dibattimento, ciò accade nell’ipotesi dell'<b>incidente probatorio</b> (art. 392 c.p.p.). <br> Di fatto, pare opportuno evidenziare come il legislatore abbia indicato tale organo come giudice <b>per</b> le e non <b>delle</b> indagini preliminari, volendo così sottolineare che in tale fase il soggetto che ha l'iniziativa non è il giudice, ma il pubblico ministero.<br> Ulteriore caratteristica relativa alla figura del giudice per le indagini preliminari è che spesso tale funzione viene esercitata antecedentemente all’esercizio dell’azione penale, quando non esiste ancora neanche un addebito, se non provvisorio e scarno, nei confronti dell’indagato. <br>In tali casi la presenza di tale autorità potrebbe ancora una volta apparire un controsenso.<br> In realtà la funzione del giudice per le indagini preliminari è volta ad assicurare la presenza di un <b>organo imparziale</b> in una fase in cui il pubblico ministero non solo gode di ampi poteri ma può altresì richiedere dei provvedimenti in grado di incidere in modo pregnante sulle libertà garantite all'individuo dalla nostra costituzione.</p>

<section aria-label="End">
<a href="indagini_preliminari.html">&#171;Le Indagini preliminari</a>
<a href="index.html">Index</a>
<a href="sulfides.html">Il segreto investigativo&#187;</a>
</section>
</article>

</body>
</html>
