<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L’imputato">
	<title>L’imputato</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L’imputato</h1>

<p>Come abbiamo già visto, quando il pubblico ministero riceve una notizia di reato, questi la iscrive immediatamente nell'apposito registro (a seconda che la notizia di reato sia attribuita
ad un soggetto noto o ignoto) custodito presso l'ufficio, il c.d. “<b>registro delle notizie di reato</b>” (R.G.N.R.). <br> Quando la notizia di reato è a carico di uno o più soggetti noti, il pubblico ministero iscrive nel registro il nome della persona cui il reato è attribuito. <br> Da questo momento e fino alla conclusione delle indagini, il soggetto cui è attribuito un determinato fatto di reato e il cui nome è stato iscritto nel registro, riveste la qualifica di “indagato”. <br> Ultimate le indagini, a seguito dell'esercizio dell’azione penale da parte del pubblico ministero mediante la formulazione dell’imputazione, l'indagato cessa di avere tale qualifica e diviene “imputato”. <br> La distinzione tra tali due diverse qualifiche previste dal legislatore trova la sua ragione nel fatto che, durante la fase delle indagini preliminari, l’indagato è solo colui che formalmente è accusato di un fatto di reato. Concluse le indagini, se il pubblico ministero ha raccolto elementi idonei a fondamento di una presunta responsabilità dell’indagato, esercita l’azione penale e l’indagato acquisisce la qualifica di imputato.</p>

<p>Ai sensi dell'art. 60 c.p. assume la qualità di imputato la persona alla quale è attribuito il reato nella richiesta di rinvio a giudizio, di giudizio immediato, di decreto penale di condanna,
di applicazione della pena, nel decreto di citazione diretta a giudizio e nel giudizio direttissimo. <br> La qualità di imputato si conserva in ogni stato e grado del processo, sino a che non sia più
soggetta a impugnazione la sentenza di non luogo a procedere, sia divenuta irrevocabile la sentenza di proscioglimento o di condanna, o sia divenuto esecutivo il decreto penale di condanna. <br> 
A seguito della perdita della qualità di imputato, essa può essere riassunta nel caso di revoca della sentenza di non luogo a procedere (art 434 c.p.p.) e qualora sia disposta la revisione del processo ai sensi dell’art. 629 c.p.p. <br> Si ha, quindi, l'assunzione della qualità di imputato nel momento in cui il pubblico ministero esercita l’azione penale, procedendo alla formulazione dell’imputazione in uno degli atti tipici sopra indicati, i quali determinano l'intervento del giudice penale. <br> Prima di tale momento, e, dunque, nel corso delle indagini preliminari, l'attribuzione di un reato ad una determinata persona non le fa assumere la qualità di imputato. <br> All'indagato vengono riconosciuti gli stessi diritti e le stesse garanzie riconosciute all'imputato (art. 61, comma 1 c.p.p.). Il legislatore ha inteso estendere le situazioni soggettive previste in favore dell'imputato, e in particolare il diritto di difesa, a chi ancora non sia imputato, ma potrebbe diventarlo successivamente, a conclusione delle indagini preliminari. È, altresì, previsto che alla persona sottoposta alle indagini si estende anche "ogni altra disposizione relativa all’imputato", salvo che la legge stabilisca diversamente (art. 61, comma 2 c.p.p.).</p>

<section aria-label="End">
<a href="polizia_giudiziaria.html">«Polizia giudiziaria</a>
<a href="index.html">Index</a>
<a href="interrogatorio.html">Interrogatorio»</a>
</section>

</article>

</body>
</html>
