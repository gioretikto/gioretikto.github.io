<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Interrogatorio di garanzia"/>
	<title>Interrogatorio di garanzia</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Interrogatorio di garanzia</h1>

<p>L'interrogatorio di garanzia della persona sottoposta a misura cautelare rappresenta uno strumento di difesa nonché un momento di verifica della legittimità della misura applicata. Mediante l'interrogatorio il giudice valuta, infatti, se permangono le condizioni di applicabilità e le esigenze cautelari previste dagli artt. 273, 274 e 275 c.p.p.. Quando ne ricorrono le condizioni, provvede, a norma dell'art. 299 c.p.p., alla revoca o alla sostituzione della misura disposta.</p>

<p>Fino alla dichiarazione di apertura del dibattimento, procede il giudice che ha deciso in ordine all'applicazione della misura cautelare, se non vi ha proceduto nel corso dell'udienza di convalida dell'arresto o del fermo di indiziato di delitto. Quando la misura cautelare è stata disposta dalla corte di assise o dal tribunale, all'interrogatorio procede il presidente del collegio o uno dei componenti da lui delegato.</p>

<p>Per gli interrogatori da assumere nella circoscrizione di altro tribunale, il giudice, o il presidente, nel caso di organo collegiale, qualora non ritenga di procedere personalmente, richiede il giudice per le indagini preliminari del luogo.</p>

<p>Il divieto posto al pubblico ministero di sentire l’indagato in custodia cautelare prima che il giudice provveda all’interrogatorio di garanzia. Differente dall’interrogatorio di garanzia è quello cd. investigativo, che è svolto dal pubblico ministero nel corso delle indagini (art. 64 e 65).</p>

<p>La legge n. 332 del 1995 <b>ha vietato che l’interrogatorio investigativo</b> della persona in stato di custodia cautelare <b>sia svolto da parte del pubblico ministero prima dell’interrogatorio di garanzia compiuto dal giudice</b> (art. 294, comma 6). Si tratta di una regola finalizzata ad evitare che il pubblico ministero possa strumentalizzare la situazione della persona sottoposta a custodia al finedi operare indebite pressioni allo scopo di ottenere confessioni o chiamate di còrreo.</p>

<p>Pertanto, è il giudice che per primo deve interrogare l’indagato che si trovi in carcere o in arresto domiciliare; soltanto dopo, nel corso delle indagini, il pubblico ministero potrà procedere all’interrogatorio investigativo di cui all’art. 64 (29).</p>

<p>Quando si svolge l’interrogatorio di garanzia. L’interrogatorio di garanzia è un adempimento che deve essere compiuto dal giudice che ha deciso in ordine all’applicazione della misura coercitiva o interdittiva quando questa è disposta durante le indagini preliminari, o durante l’udienza preliminare, o fino alla dichiarazione di apertura del dibattimento.</p>

<p>Il termine entro Il quale Il giudice deve procedere a tale Interrogatorio varia a seconda della misura cautelare applicata. E infatti, esso deve avvenire:</p>

<ul>
	<li><p>a pena di perdita di efficacia della misura, con conseguente liberazione dell'indagato, immediatamente e comunque non oltre cinque giorni dall'inizio dell'esecuzione della custodia cautelare in carcere, salvo il caso in cui questi sia assolutamente impedito;</p></li>
	
	<li><p>non oltre dieci giorni dalla esecuzione del provvedimento o dalla sua notificazione, se la persona è sottoposta ad altra misura cautelare, sia coercitiva che interdittiva.</p></li>
</ul>

<p>Il termine per l'interrogatorio della persona sottoposta a custodia cautelare in carcere deve essere calcolato sulla base dei giorni e senza tenere conto dell'ora in cui ha avuto inizio l'esecuzione della misura. Ove il termine di cinque giorni per l'interrogatorio della persona sottoposta a misura cautelare vada a scadere in un giorno festivo, è prorogato al giorno successivo non festivo.</p>

<p>Se il pubblico ministero ha motivi di urgenza, nella richiesta di custodia cautelare può chiedere che il giudice per le indagini preliminari proceda all'interrogatorio della persona in stato
di custodia cautelare entro il termine di quarantotto ore.</p>

<p>Il pubblico ministero può procedere autonomamente all'interrogatorio dell'indagato per finalità proprie investigative differenti rispetto a quelle giurisdizionali previste dall'art. 294 c.p.p.;
tuttavia, l'interrogatorio della persona in stato di custodia cautelare da parte del pubblico ministero non può precedere l'interrogatorio del giudice.</p>

<p>Nel caso di assoluto impedimento, il giudice ne dà atto con decreto motivato e il termine per l'interrogatorio decorre nuovamente dalla data in cui il giudice riceve comunicazione della
cessazione dell'impedimento o comunque accerta la cessazione dello stesso. 

<p>L'interrogatorio è condotto dal giudice con le modalità indicate negli artt. 64 e 65 c.p.p.. AI pubblico ministero e al difensore, che ha <b>obbligo di intervenire</b>, è dato tempestivo avviso del
compimento dell'atto.</p>

<section aria-label="End">
<a href="fourth.html">&#171;The fourth Declension</a>
<a href="index.html">Index of Diritto</a>
<a href="reati_perseguibili_ufficio.html">I reati perseguibili d'ufficio &#187;</a>
</section>
</article>

</body>
</html>
