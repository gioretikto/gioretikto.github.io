<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il reato">
	<title>Il reato</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Concorso di persone nel reato</h1>

<p>Il reato quanto fatto umano può essere commesso tanto da un solo soggetto quanto da una pluralità di soggetti: in quest'ultimo caso si ha l'ipotesi del «concorso criminoso» o «concorso di persone nel reato». Innanzitutto, occorre distinguere tra

<ul>
	<li><p><b>concorso necessario</b>: ricorre per quei reati che, per la loro natura, non possono essere commessi che da due o più persone (<i>es</i>. : la rissa);</p></li>
	<li><p><b>concorso eventuale</b>: ricorre per i reati che possono indifferentemente essere commessi da una o più persone (<i>es.</i>: omicidio, furto, peculato);</p></li>
</ul>

<p>Il concorso eventuale è disciplinato dall'<a href="cp.html">art. 110 c.p.</a>, che dispone:</p>

<blockquote><p>«Quando più persone concorrono nel medesimo reato, ciascuna di esse soggiace alla pena per questo stabilita, salve le disposizioni degli articoli seguenti.»</p></blockquote>

<ol>
	<li><p>Affinché possa validamente costituirsi il concorso di persone nel reato è necessario il ricorrere di quattro requisiti: la pluralità di agenti, la realizzazione del fatto tipico, il contributo concorsuale e il requisito oggettivo. Per pluralità di agenti s'intende che il reato deve di fatto realizzarsi attraverso la collaborazione di almeno due persone (la legge non pone un limite massimo), anche se sono non punibili o non imputabili (come si desume dagli articoli 112, 111 e 119). Il carattere plurisoggettivo della fattispecie concorsuale prescinde quindi dalla concreta punibilità dei concorrenti, dal momento che non trova spazio nel nostro ordinamento la figura del c.d. autore mediato, ovvero la possibilità che risponda per il compimento di un reato solamente il soggetto che si avvale di un altro, non punibile o non imputabile, per porre in essere la propria condotta criminosa. Dunque rientrano nel concorso tutte le forme di collaborazione tra soggetti, anche le ipotesi del costringimento fisico a commettere un reato (art. 46), del reato commesso per un errore determinato dall'altrui inganno (v. 48), della coazione morale (art. 54), della determinazione in altri dello stato di incapacità allo scopo di far commettere un reato (art. 86) e della determinazione al reato di persona non imputabile o non punibile (art. 111).</p></li>

<li><p>I soggetti devono poi commettere un reato o realizzare il fatto tipico. Per realizzazione del fatto tipico s'intende che tutti i partecipanti devo contribuire, anche in misura minima, alla realizzazione del reato. E' sufficiente che il fatto sia assistito dall'unicità, di conseguenza non importa se sia caratterizzato da un'esecuzione unica o frazionata, ciascun risponde interamente della violazione della norma penale realizzata, anche solo a livello di tentativo (art. 56), non essendo specificatamente richiesto che il reato sia consumato.</p></li>

<li><p>Deve poi realizzarsi il contributo concorsuale per la comune realizzazione della fattispecie da parte di ciascun concorrente. Non rileva nè in quale fase viene questo prestato né il ruolo rivestito da ogni singolo concorrente, ma ciò che importa è che si tratti di un contributo diretto alla comune realizzazione del reato, sulla base di una valutazione ex ante, ed almeno in astratto causalmente rilevante. Può poi manifestarsi come un contributo materiale (partecipazione alla preparazione e all'esecuzione del reato) che morale (partecipazione alla fase ideativa del reato). In merito si deve specificare che, quanto al concorso materiale, la dottrina più recente ritiene punibili sia le condotte atipiche che siano condizioni necessarie per la verificazione dell'evento che quelle che lo abbiano semplicemente agevolato, pur non risultando indispensabili alla commissione del reato, quanto invece al concorso morale, si considerano punibili soltanto quelle condotte che abbiano esercitato un'effettiva influenza sulla volontà dell'agente, da valutarsi tenendo conto delle modalità di realizzazione del reato. Perché poi l'istigazione possa dirsi punibile è necessario che non sia generica, non si risolva in una mera connivenza o adesione al proposito criminoso altrui e non si rivolga ad una cerchia indeterminata di persone (ad esempio, agli spettatori di una trasmissione televisiva).</p></li>

<li><p>Infine, deve essere presente il c.d. requisito soggettivo o volontà di cooperare nel reato. Ciò significa che una persona può essere ritenuta responsabile di concorso materiale o morale nel reato se ha la coscienza e la volontà del fatto criminoso, accompagnata dalla coscienza e volontà, nonché dalla consapevolezza di concorrere con altri alla realizzazione del reato. Quindi oltre al dolo del reato monosoggettivo, è richiesto anche il dolo della soggettività. Si ricordi poi che la dottrina più recente propende per ritenere sufficiente ad integrare tale presupposto anche solo il accordo improvviso che intervenga durante l'esecuzione del reato, non essendo essenziale il previo concerto.</p></li>

<li><p>La norma esplicita dunque il c.d. principio della pari responsabilità dei compartecipi, fatta salva la clausola di salvezza che prevede la possibilità per il giudice di diminuire la pena nel caso in cui il contributo risulti di minima importanza (art. 114). </p></li>
</ol>

<h2>Le aggravanti e le attenuanti</h2>

<p>Gli artt. 112 e 114 c.p. prevedono <i>aggravanti e diminuenti</i> di pena per alcuni dei concorrenti che si trovano in particolari situazioni.</p>

<p>In base all'art. 112 c.p. costituiscono circostanze aggravanti:</p>

<ol type="a">

	<li><p>l'aver agito con il <b>concorso di cinque o più persone</b> (es. una banda composta da dieci componenti spaccia droga ed estorce denaro nella zona della stazione di una citta).</p></li>
	<li><p>l'aver <b>promosso, organizzato o diretto la partecipazione al reato</b>:</p>
	<ul>
		<li><p>promotore é colui che ha preso I'iniziativa nell'ideazione del piano criminoso;</p></li>
		<li><p>organizzatore é colui che regola la struttura esecutiva del progetto;</p></li>
		<li><p>direttore é colui che gestisce e coordina la realizzazione dell'illecito;</p></li>
	</ul>
	
	<li><p>L'<b>aver spinto a compiere il reato persone in condizione di soggezione</b>, laddove con tale espressione si intende far riferimento ad una forma di forte coazione psicologica che puod venirsi
a creare di fronte a certi rapporti di subordinazione sia pubblici che privati (es. i parenti di una ragazza indigente, fanno sorgere in lei il proposito criminoso di rapinare, insieme con loro, una
gioielleria per poi rivendere I'ingente bottino e poter comprare un'auto);</p></li>

	<li><p>l'aver <b>spinto a commettere il reato un minore di eta o una persona malata di mente o in stato di deficienza psichica ovvero l'essersi avvalso degli stessi nella commissione di un delitto per il quale è previsto I'arresto in flagranza</b> (es. Aldo, Giovanni e Giacomo, anarchici convinti, sollecitano Roberto e Andrea, ambedue sedicenni, a commettere, con loro, un attentato terroristico). In questo caso il compartecipe deve essere un soggetto “imputabile” anche se titolare di una responsabilita ridotta. Per infermita di mente si intende una patologia che colpisce il soggetto e che non gli permette un normale sviluppo intellettivo e volitivo, mentre per deficienza psichica si intendono quelle situazioni nelle quali il soggetto pud venirsi a trovare in conseguenza del decorso del tempo o di altre ragioni oggettive, com’é il caso della vecchiaia.</p></li>
</ol>

<p>L'articolo 11 della legge di riforma del 2009 (c.d. pacchetto sicurezza: L. 94/2009) ha aggravato la pena applicabile al correo maggiorenne prevedendo I'applicabilita delle aggravanti ivi previste anche nei confronti delle persone maggiorenni che concorrono nel reato con un minore di anni 18 o con una persona in stato di infermita o di deficienza psichica (e dunque non solo nei confronti di chi li determini a commettere il reato o se ne sia avvalso).</p>

<h2>Circostanze attenuanti</h2>

<p>All'articolo 114 c.p. vengono disciplinate le circostanze attenuanti nel concorso di reato. A differenza di quanto previsto per le circostanze aggravanti, la loro applicabilita è meramente
facoltativa, è lasciata, cioé, alla scelta discrezionale del giudice.</p>

<p>La norma individua due circostanze attenuanti:</p>

<ol type="a">
	<li><p>Aver compiuto un‘azione o un'omissione di <b>minima importanza</b> nella preparazione o nell'esecuzione del reato (es. Paola, Chiara e Serena danneggiano l'auto di un professore. Paola pero, al contrario delle altre, contribuisce in maniera minima all'esecuzione del reato raccogliendo semplicemente un sasso e consegnandolo a Chiara che lo utilizza per sfondare il parabrezza). </p>

<p>La Corte di Cassazione ha chiarito che «La circostanza attenuante del contributo concorsuale di minima importanza trova applicazione laddove l'apporto del correo risulti cosi lieve da apparire, nell'ambito della relazione di causalita, quasi trascurabile e del tutto marginale; ne consegue che il relativo giudizio non pud limitarsi ad una mera comparazione tra le condotte dei vari soggetti concorrenti, dovendosi invece accertare il grado di efficienza causale di singoli comportamenti rispetto alla produzione dell'evento, onde verificare se detta efficienza causale sia minima, cioé tale da poter essere - in via prognostica - avulsa dalla seriazione causale senza apprezzabili conseguenze pratiche sul risultato complessivo dell'azione criminosa» (Cass., 20 agosto 2015, n. 34985).</p></li>

	<li><p>l'<b>essere stato determinato da altri a commettere il reato</b> quando sussistono i presupposti previsti dall'art. 112, cioé l'aver agito per rispondere ad un ordine dell'autorita (pubblica o privata) o l'aver agito essendo minore o infermo di mente (es. il quindicenne Piero viene persuaso da alcuni suoi amici maggiorenni, a commettere tutti insieme una rapina).</p></li>
	
	<li><p>Per i minori degli anni 18 e gli infermi di mente.</p></li>
</ol>

<p>Non è agevole stabilire cosa si intende per “minima importanza”, ma l'opinione dominante ritiene che essa presupponga, da un lato, una valutazione positiva sull'esistenza del nesso di causalità tra condotta tenuta e fatto commesso, e dall'altro la sensibile incidenza che tale comportamento ha avuto all'interno del procedimento causale dell'illecito. La partecipazione, è minima quando il risultato lesivo o pericoloso della condotta antigiuridica si sarebbe verificato anche in assenza della suddetta collaborazione e, in ogni caso, l'attenuante è incompatibile con i reati plurisoggettivi.</p>

<p>Per quanto concerne le modalità di accertamento di questa circostanza attenuante, la giurisprudenza ritiene che non è sufficiente procedere ad un esame comparativo delle condotte dei vari agenti, ma, attraverso una valutazione della tipologia del fatto criminoso concretizzatosi con le sue componenti soggettive, oggettive e ambientali, occorre accertare il grado di efficienza causale tanto materiale che psicologico delle singole condotte rispetto alla produzione dell'evento. Infatti l'attenuante in parola può essere concessa se la condotta di un partecipe ha avuto una efficacia eziologia del tutto marginale, tale da poter essere avulsa dalla concatenazione causale senza apprezzabili conseguenze sul risultato conclusivo.</p>

<p>Per il riconoscimento della circostanza attenuante della minima partecipazione ai fatti, ex art. 114 c.p., è necessario che il contributo offerto dal soggetto si sia concretizzato nell'assunzione di un ruolo di rilevanza davvero marginale rispetto all'evento, così da risultare accessorio nella realizzazione del quadro delittuoso (nella specie, relativa ad un concorso in rapina, non è stata riconosciuta l'attenuante della minima partecipazione a colui che aveva individuato il luogo del reato) (così Cassazione n. 29641 del 2019).</p>

<h2>La cooperazione colposa. art 113 c.p.</h2>

<p>L'art .113 c.p. prevede la punibilità del concorso di persone anche per i reati colposi. Ed infatti, il suddetto articolato, intitolato “cooperazione nel delitto colposo”, espressamente recita che “nel delitto colposo quando l'evento è stato cagionato dalla cooperazione di più persone ciascuna di questi soggiace alle pene stabilite per il delitto stesso.”</p>

<h2>Requisiti</h2>

<p>La struttura del concorso colposo presenta taluni requisiti comuni ad ogni fattispecie plurisoggettiva eventuale: la pluralità di persone, la realizzazione di un fatto di reato e il contributo causale della condotta atipica alla realizzazione del fatto di reato. La peculiarità del concorso colposo è, invece, il <b>carattere colposo della condotta di partecipazione</b>, mentre ovviamente non deve sussistere la volontà di concorrere al reato vero e proprio, ricadendosi altrimenti nella classica ipotesi di cui all'art. 110..</p>

<section aria-label="End">
<a href="fourth.html">&#171;The fourth Declension</a>
<a href="index.html">Index of Diritto</a>
<a href="concorso_reati.html">Concorso di reati &#187;</a>
</section>

</article>

</body>
</html>
