<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L'estradizione">
	<title>L'estradizione</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>L'estradizione</h1>

<p>L'estradizione ha come referente normativo l'<a href="cp.html#13">art. 13 c.p.</a> in base al quale la stessa è regolata dalla legge penale italiana, dalle convenzioni e dagli usi internazionali; non è ammessa se il fatto, che forma oggetto della domanda di estradizione, non è previsto come reato sia dalla legge italiana che dalla legge straniera e può essere concessa od offerta, anche per reati non previsti nelle convenzioni internazionali, purché queste non ne facciano espresso divieto. Non è ammessa, invece, l'estradizione del cittadino, salvo che sia espressamente consentita nelle convenzioni
internazionali. <br> L'estradizione è una forma di collaborazione internazionale finalizzata alla persecuzione della criminalità oltre i confini territoriali dei singoli Stati, e consiste nella consegna di un soggetto, da parte dello Stato nel quale questi si trova, ad altro Stato che dovrà giudicarlo (<b>estradizione cognitiva</b>) o nel quale dovrà scontare una condanna già pronunciata (<b>estradizione esecutiva</b>). <br> Esistono due tipi di estradizione:</p>

<ul>
	<li><p><b>attiva</b> quando è l'Italia a richiedere ad un altro Stato la consegna di un soggetto;</p></li>
	<li><p><b>passiva</b> quando, invece, è uno Stato estero a richiedere allo Stato italiano la consegna dell'imputato o del condannato.</p></li>
</ul>

<p>Sia l'estradizione attiva che quella passiva possono essere applicate solo se ricorrono determinati presupposti: in primis è necessario che il fatto illecito, per il quale l'estradizione è
richiesta, sia considerato reato sia nello Stato in cui l'estradando si trova, sia in quello che intende ottenerne la consegna (principio della doppia incriminazione). <br> Non necessariamente, per quel determinato reato, deve essere prevista la stessa sanzione, ciò che è rilevante è il fatto che deve essere perseguito in entrambi gli Stati; il principio della doppia incriminazione non si estende ai mezzi di prova ed è perciò ammissibile che l'incriminazione da parte dello Stato richiedente si basi su prove che in Italia non sarebbero utilizzabili. <br> Dopo la concessione dell'estradizione trova attuazione uno dei principi fondamentali relativi all'istituto in commento: il cosiddetto principio di specialità, per il quale l'estradato non può essere sottoposto a restrizione della libertà personale né essere consegnato ad altro Stato, per fatti anteriori alla consegna diversi da quelli per i quali l'estradizione è stata concessa. <br> Se il reo ha già scontato la pena non può essere estradato per scontarla una seconda volta in Italia o essere giudicato in tale nazione per il medesimo fatto che ha portato alla condanna già eseguita. <br> Il nostro ordinamento prevede delle limitazioni all'estradizione:</p>

<ul>
	<li><p>non può essere concessa per i cittadini ma solo per gli stranieri (tranne nei casi in cui convenzioni internazionali lo ammettano);</p></li>
	<li><p>non è ammissibile per delitti politici o per reati che in altri Paesi sono perseguiti con la pena di morte, né per reati militari e fiscali (ai fini dell'estradizione il concetto di delitto politico non coincide con quello dell'art. 8 c.p. a causa del diverso piano di operatività; nel codice è definito in funzione repressiva, mentre nelle norme costituzionali che vietano l'estradizione per reati politici è assunto a garanzia della persona umana).</p></li>
	<li><p>non è possibile nel caso in cui sussista la possibilità che il reo venga sottoposto a trattamenti disumani: l'atto persecutorio e discriminatorio è quello che, celato sotto forma di domanda di
estradizione per perseguire un determinato reato, costituisce lo scopo dissimulato che lo Stato richiedente mira a realizzare per motivi di razza, di religione, di sesso, di nazionalità, di lingua, di
condizioni politiche o di condizioni personali o sociali, laddove dallo status del soggetto, connesso ad uno o più delle suddette situazioni, dipendano, nell'ordinamento interno del suddetto Stato richiedente, situazioni di oggettivo pregiudizio reale o potenziale.</p></li>
</ul>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
