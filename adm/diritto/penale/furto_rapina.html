<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Furto e rapina">
    <title>Furto e rapina</title>
    <link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Furto e rapina</h1>

<p>Il <b>furto</b> e la <b>rapina </b>sono due delitti contro il patrimonio: vediamo insieme in cosa sono simili e in cosa differiscono.</p>

<p>Per quando riguarda il furto e la rapina, il colpevole per trarne profitto sottrae la <b>cosa mobile</b> altrui, ovvero qualsiasi <i>entità</i> che possa essere <b>sottratta </b>ed essere <b>trasportata da un luogo a un altro</b>, entrando completamente nella sua disponibilità.</p>

<p>Tuttavia rientrano in questa categoria anche i beni immobili che non si possono trasportare, ma potenzialmente oggetto di appropriazione, nonché ogni energia (come quella elettrica) che abbia un valore economico.</p>

<p>Inoltre si tratta di <b>reati comuni</b> in quanto crimini che possono essere commessi da chiunque, senza la necessità di rivestire qualche qualità particolare.</p><p>Tuttavia, nonostante abbiano alcuni tratti in comune, <b>avvengono con</b> <b>modalità diverse</b>: per esempio, alcuni vengono commessi mediante <b>violenza sulle cose</b> (il furto), altri mediante <b>violenza alle persone</b> (la rapina e l’estorsione) e altri mediante <b>artifici </b>o <b>raggiri </b>(la truffa).</p>

<p>Dunque la prima differenza sostanziale tra le due tipologie sta nella <b>violenza</b>: a differenza del furto, la <b>rapina</b> implica infatti l’elemento della violenza.</p>

<h3>La condotta del delitto</h3>

<p>Il delitto di <b>furto</b>, definito dall’<a href="codice_penale.html#624">art. 624</a>, è il reato commesso da chi sottrae una cosa mobile a chi la possiede, con lo scopo di trarne un profitto, <b>senza usare violenza</b>. Il <b>dolo specifico</b> del reato di furto è integrato dalla finalità di percepire dal bene asportato un'utilità diretta, non mediata, anche se non di carattere economico, finalità realizzata con l'impossessamento della cosa mobile altrui commesso con coscienza e volontà in danno alla persona offesa.</p>

<p>Un esempio può essere il furto al supermercato oppure il furto d’auto.</p>

<p>Secondo l’<a href="codice_penale.html#628">art. 628</a>, invece, il delitto di <b>rapina</b> è commesso da chiunque, per procurare a sé o ad altri un ingiusto profitto, si impossessa della cosa mobile altrui sottraendola a chi la possiede <b>mediante violenza alla persona oppure minaccia</b>.</p><p>È infatti un <b>reato complesso</b> in quanto unisce in sé due reati (il delitto di <b>furto</b> e quello di <b>violenza privata</b>).</p>

<p>Un esempio può essere costituito dal soggetto che minaccia con una pistola la vittima,&nbsp; costringendola a consegnargli il portafoglio o il cellulare.</p><p>La norma inoltre distingue due diverse tipologie di rapina in base a quando e come viene utilizzata la violenza:</p>

<ul><li>rapina <b>propria</b>, in cui la sottrazione si realizza <b>per mezzo della violenza</b> o della minaccia;</li>

<li>rapina <b>impropria</b>, in cui <b>dopo la sottrazione</b> viene utilizzata la violenza o la minaccia, per poter assicurare il profitto sull’oggetto sottratto oppure l’impunità dal reato appena commesso.</li></ul><p>Perciò l’autore del delitto di rapina va a compromettere e minacciare anche l’<b>incolumità personale</b> della vittima e non solo il suo patrimonio.</p><h3>Il profitto</h3><p>Un’altra differenza tra furto e rapina riguarda il profitto: per il primo è sufficiente il fine del <b>profitto</b>, mentre per la seconda è necessario che il fine sia quello dell’<b>ingiusto profitto</b>, ossia non dovuto secondo la legge.</p>

<table>

<caption>Rapina <br> (art. 628)</caption>

<tr><th>Soggetto attivo</th> <th>Elemento oggettivo</th> <th>Elemento soggettivo</th> <th>Condotta</th> <th>Interesse tutelato</th></tr>

<tr><td>chiunque <br><b>reato comune</b></td> <td>impossessarsi della cosa mobile altrui, sottraendola a chi la detine, mediante violenza alla persona o minaccia (comma 1</td> <td><ul> <li><p>coscienza e volontà del fatto tipico ammpagnata dall'intento di conseguire un ingiusto profitto (comma 1)</p></li> <li><p>coscienza e volontà del fatto tipico accompagnata dall'intento di conseguire l'impunità (comma 2).</p></li>
</ul> <b>dolo specifico</b> </td> <td>adoperatore violenza o minaccia immediatamente dopo la sottrazione, per assicurare a sé o ad altri il possesso della cora sottratta, o per procurare a sé o ad altri l'impunità (comma 2) <br><b>condotta a forma vincolata</b></td> <td>incolumità personale ed integrità del patrimonio</td></tr>

</table>

<h2>Furto con strappo</h2>

<p>Si configura il delitto di furto con strappo allorquando la condotta violenta sia rivolta verso la <i>res</i> e, soltanto indirettamente, verso la persona. Ricorre, invece, il delitto di rapina nel caso in cui la cosa sia particolarmente aderente al corpo di chi la detiene: in questo caso, infatti, la violenza si estende necessariamente anche alla persona. (Artt. 624 bis, 628 c.p.). (Cass. n. 24297/16).</p>

<p>La distinzione tra la rapina e il furto con strappo risiede nella direzione della violenza esplicata dall'agente: integra il reato di furto con strappo la condotta di violenza immediatamente rivolta verso la cosa e solo in via del tutto indiretta verso la persona che la detiene; ricorre, invece, il delitto di rapina quando la violenza sia stata esercitata per vincere la resistenza della persona offesa. Ciò con la duplice precisazione: che, nella fattispecie di furto con strappo, la violenza si esercita esclusivamente sulla cosa, anche se, a causa della relazione fisica che intercorre tra la cosa sottratta e la persona che la detiene, può derivare una ripercussione indiretta e involontaria sulla persona; che, invece, ricorre la rapina allorché la cosa è particolarmente aderente al corpo del possessore e costui, istintivamente o deliberatamente, contrasta la sottrazione, cosicché la violenza necessariamente si estende alla persona, in quanto l'agente non deve superare soltanto la forza di coesione inerente al normale contatto della cosa con la parte lesa, ma deve vincere la resistenza di questa. Per l'effetto, non può ravvisarsi la figura del furto con strappo in tutte le ipotesi in cui la violenza sia stata esercitata per vincere la resistenza della parte offesa, giacché in tal caso sarebbe la violenza stessa — e non lo "strappo" — a costituire il mezzo attraverso il quale si realizza la sottrazione, determinando automaticamente il refluire del fatto nello schema tipico del delitto di rapina. (Artt. 624 bis, 628 c.p.). (Cass. n. 2194/18).  La condotta violenta rivolta verso la “res” e solo indirettamente nei confronti della persona che la detiene integra il delitto di furto con strappo, mentre è configurabile il delitto di rapina nel caso in cui la violenza venga esercitata con lo scopo di vincere la resistenza della persona offesa, dato che in tal caso la violenza costituisce il mezzo attraverso si realizza la sottrazione. (Nel caso di specie, la S.C. ha rigettato il ricorso avverso la sentenza con la quale la corte d'appello aveva confermato la condanna inflitta in primo grado all'imputato per il reato di cui all'art. 628 c.p., ritenendo corretta la qualificazione come rapina della condotta consistente nel seguire e raggiungere nei pressi della propria abitazione la vittima, afferrandola per una spalla e strattonandola violentemente per poi sottrarle la borsetta che teneva in mano). (Artt. 624 bis, 628 c.p.). (Cass. n. 6730/20).</p>

<h3>La pena</h3>

<p>Entrambi i reati differiscono, inoltre, per la pena.</p><p>La pena base per il <b>furto</b> è la reclusione <b>da sei mesi a tre anni </b>e la multa da 154 a 516 euro.</p><p>La sanzione base prevista per la <b>rapina</b>, invece, è superiore: la reclusione è <b>da tre a dieci anni</b>, mentre la multa da 516 a 2.065 euro.</p><p>Ciò ribadisce la maggiore gravità della rapina, che si coglie anche dalla <b>procedibilità</b>.</p><h3>La procedibilità</h3><p>Il furto è procedibile solo <b>a querela di parte</b>, ovvero è necessaria una querela da parte della persona offesa, tranne nel caso in cui siano presenti le aggravanti di cui all’art. 625 c.p..</p><p>In altre parole, per far avviare le indagini penali e quindi il procedimento penale, la vittima deve espressamente richiedere l’inizio del procedimento penale, presentando dunque una querela alla competente Autorità.</p><p>Ciò non avviene per la rapina: essendo un reato più grave, si procede <b>d’ufficio</b>, senza alcuna richiesta da parte della persona offesa.</p><p>Nei reati procedibili d’ufficio, appresa la notizia da parte dell’autorità giudiziaria, si deve infatti procedere con l’indagine penale.</p>

<h2>Appropriazione indebita</h2>

<p>L’ art. 646 del codice penale punisce il reato di appropriazione indebita:</p>

<blockquote>”1. Chiunque, per procurare a sè o ad altri un ingiusto profitto, si appropria il denaro o la cosa mobile altrui di cui abbia, a qualsiasi titolo, il possesso, è punito, a querela della persona offesa, con la reclusione da due a cinque anni e con la multa da euro 1.000 a euro 3.000. Se il fatto è commesso su cose possedute a titolo di deposito necessario, la pena è aumentata.”</blockquote>

<p>Il reato di appropriazione indebita è oggi, a seguito delle modifiche apportate dalla nuova legge anticorruzione 2018, punito con:</p>

<ul>
	<li><p>la reclusione da due a cinque anni;</p></li>
	<li><p>la multa da euro 1.000 a euro 3.000.</p></li>
</ul>

<p>Al comma secondo si precisa che nel caso in cui il fatto sia stato commesso da chi possedeva il bene a titolo di deposito necessario è previsto un aumento di pena. Si ha deposito necessario nel caso in cui il depositario non sia stato scelto in modo scrupoloso e, in particolare, quando il deposito sia determinato da qualche imprevisto, come un incendio, una rovina, un saccheggio, un naufragio o un altro accadimento non previsto.</p>

<p>Il normale termine di prescrizione del reato di appropriazione indebita è di sei anni.</p>

Infatti, l’articolo 157 c.p. stabilisce che “la prescrizione estingue il reato decorso il tempo corrispondente al massimo della pena edittale stabilita dalla legge e comunque un tempo non inferiore a sei anni se si tratta di delitto e a quattro anni se si tratta di contravvenzione”.

<p>Il reato di appropriazione indebita è procedibile solamente a querela della persona offesa. A tal proposito va ricordato che il diritto di querela va necessariamente esercitato nel termine massimo di tre mesi decorrenti dal giorno della notizia del fatto che costituisce il reato.</p>

<p>Vista la collocazione del delitto nel capo II Titolo XII, Delitti contro il patrimonio mediante frode, si apprende che il bene giuridico tutelato dall’ art. 646 c.p. è il patrimonio e, quindi, la proprietà. Pertanto, la vera essenza del reato consiste nell’abuso del possessore, il quale, a un certo punto, dispone della cosa come se ne fosse proprietario, ovvero <i>uti dominus</i>. Appropriazione 

Il reato di appropriazione indebita si intende consumato quando il soggetto che ha la disponibilità della cosa pone in essere un comportamento idoneo a esprimere la volontà di appropriarsene in via definitiva.</p>

<p>Elemento soggettivo del reato è il “<b>dolo specifico</b>”, che si manifesta nella coscienza e nella volontà di appropriarsi definitivamente della cosa mobile altrui con lo scopo di procurare a sé o ad altri un ingiusto profitto. Si noti bene: non è necessario che l’ingiusto profitto sia effettivamente conseguito.</p>

<section aria-label="End">
<a href="fourth.html">&#171;The fourth Declension</a>
<a href="index.html">Index</a>
<a href="concorso_persone.html">Concorso di persone &#187;</a>
</section>

</div>

</body>
</html>
