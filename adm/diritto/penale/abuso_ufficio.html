<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content=">Abuso di ufficio">
	<title>Abuso di ufficio</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Abuso di ufficio art. 323 c.p.</h1>

<table>
<tr><th>Elementi costitutivi</th></tr>

<tr><td>Non altro reato</td></tr>
<tr><td>P.u. /incaricato pubblico servizio</td></tr>
<tr><td>Funzioni/servizio</td></tr>
<tr><td>specifiche regole indicate dalla legge senza discrezionalità o non si astiene quanto ha obbligo</td></tr>
<tr><td>dolo intenzionale</td></tr>
<tr><td>ingiusto vantaggio patrimoniale / danno ingiuto</td></tr>
</table>

<p>Esempi comuni di abuso d’ufficio potrebbero essere quelli</p>

<ul>
	<li><p>di un dirigente comunale che assuma la figlia per un ruolo di tipo amministrativo in Comune, favorendola a discapito di altri candidati in possesso di requisiti più aeguati per lo svolgimento della mansione.</p></li>
	<li><p>Il dirigente scolastico che, nello svolgimento delle sue funzioni passa a uno studente le soluzioni di un esame. Oppure se omette di prendere provvedimenti disciplinari verso un collaboratore scolastico. perché per esempio suo parente.</p></li>
</ul>

<p>Il reato di abuso d'ufficio previso e disciplinato dall'<a href="cp.html#323">art. 323 c.p.</a> è una fattispecie residuale, destinata a trovare applicazione tutte le volte in cui non viene a configurarsi altro reato. <br> Tale circostanza è evidenziata dalla clausola di sussidiarietà espressamente prevista nell’incipit dell'articolo.  La norma infatti sanziona la condotta del pubblico ufficiale o dell'incaricato di pubblico servizio che, salvo che il fatto non costituisca più grave reato, nello svolgimento delle funzioni o del servizio, in violazione di specifiche regole di condotta espressamente previste dalla legge o da atti aventi forza di legge e dalle quali non residuino margini di discrezionalità, ovvero omettendo di astenersi in presenza di un interesse proprio o di un prossimo congiunto o negli altri casi prescritti, intenzionalmente procura a sé o ad altri un ingiusto vantaggio patrimoniale ovvero arreca ad altri un danno ingiusto. <br> Tale norma ha subito diverse modifiche nel tempo, in quanto vi è l'intenzione del legislatore di limitare l’ingerenza del giudice penale nelle scelte discrezionali della pubblica amministrazione. <br> Per tale ragione inizialmente è stato inserito il requisito della violazione di legge o di regolamento, del danno ingiusto o del vantaggio patrimoniale, nonché del dolo intenzionale. <br> Da reato di pericolo, quindi, si è passati ad una configurazione del reato come di
danno. <br> Successivamente, e precisamente con il d.I. 76/20 convertito in legge dalla L. 120/20 si è ulteriormente specificata la condotta precisando che vi deve essere la violazione di una regola di condotta, espressamente previste dalla legge o da atti aventi forza di legge e non devono residuare margini di discrezionalità. <br> Appare evidente l’intenzione del legislatore di limitare ulteriormente l'ambito di applicazione della norma definendo in maniera ancora più compita la condotta rilevante. <br> Inoltre, le modifiche succedutesi nel tempo, avendo trasformato la fattispecie da reato di pericolo a reato di danno, hanno determinato la configurazione dell'abuso d'ufficio come reato plurioffensivo. <br> Ed infatti, richiedendosi la necessaria configurazione del danno ingiusto o del vantaggio patrimoniale, si ritiene che il reato di abuso d'ufficio sia idoneo a ledere, oltre all'interesse pubblico al buon andamento e alla trasparenza della pubblica amministrazione, anche l'interesse del privato a non essere turbato nei suoi diritti costituzionalmente garantiti dal comportamento illegittimo ed ingiusto del pubblico ufficiale.<br> Ne consegue, quindi, che il privato può costituirsi parte civile, ed è destinatario dell'avviso di archiviazione, cui può legittimamente opporsi (Cass. 329/07).</p>

<h2>Elementi strutturali</h2>

<p>Il reato de quo deve considerarsi un reato proprio, e la legge richiede che sia commesso nello svolgimento delle funzioni o del servizio del pubblico ufficiale o dell'incaricato di un pubblico servizio, essendo fondamentale che si verifichi la lesione per la pubblica amministrazione. <br> L'art. 323 c.p. richiede, al fine di delimitare il suo ambito di applicazione, che l'abuso sia commesso con violazione di regola di condotta, espressamente prevista dalla legge o da atti aventi forza di legge e purchè non residuino margini di discrezionalità. Se quindi precedentemente era sufficiente la mera violazione di legge o di regolamento, oggi si è precisato che la legge deve prevedere una regola di condotta prevista in maniera specifica e senza che vi siano margini di discrezionalità; inoltre è stato espunto il riferimento alla violazione del regolamento. <br> In tal modo il legislatore ha voluto chiaramente limitare quella tendenza legislativa ad ampliare la sussistenza del reato in questione anche ai casi di eccesso di potere e di violazione di norme costituzionali. <br> Infatti la giurisprudenza maggioritaria tendeva a ritenere sussistente la condotta di cui all'art. 323 c.p. anche in caso di violazione di norme costituzionali quali l’art. 97 e l'art. 111 nella loro parte precettiva. <br> Allo stesso modo la Cassazione riteneva sussistente il reato anche in presenza del vizio di eccesso di potere, ed in particolare in caso di sviamento di potere che veniva ricondotto ad una violazione di legge. Si sosteneva infatti che il reato di abuso di ufficio potesse essere connotato da violazione di norme di legge o di regolamento non solo quando la condotta tenuta dall’agente fosse in contrasto con il significato letterale, logico o sistematico della disposizione di legge, ma anche quando la stessa contraddicesse il fine perseguito dalla norma, determinandosi uno svolgimento della funzione o del servizio che oltrepassava ogni possibile opzione attribuita al pubblico ufficiale o all'incaricato di pubblico servizio per realizzare tale fine. <br> Un tale ampliamento sembra dover essere ridimensionato a seguito della novella legislativa. <br> Ed infatti, oggi, qualora le regole comportamentali consentano al soggetto pubblico
di agire in un contesto di discrezionalità amministrativa, anche tecnica, intesa, questa, nel suo nucleo essenziale come autonoma scelta di merito, effettuata all'esito di una ponderazione comparativa tra gli interessi pubblici e quelli privati dell’interesse primario pubblico da perseguire in concreto, il reato non si potrà configurare.</p>

<p>Inoltre la necessità che siano individuate specifiche regole di condotta indicate nella legge sembra escludere la possibilità che si possa configurare il reato in questione in caso di mero eccesso di potere.<br> La giurisprudenza che si è pronunciata sull'argomento, all'indomani della riforma, pur avendo ritenuto che a seguito della novella legislativa si è verificata una parziale abolitio criminis, stante che la nuova norma risulta essere più restrittiva della precedente, ha comunque ritenuto che lo sviamento di potere rientri ancora nelle condotte sanzionate.<br> Ed infatti, secondo Cass. 442/21 il reato può comunque configurarsi laddove risultano perseguiti, nel concreto svolgimento delle funzioni o del servizio, interessi oggettivamente difformi e collidenti con quelli per i quali soltanto il potere
discrezionale è attribuito. <br> Altra modalità della condotta oltre alla violazione di leggi o regolamenti, è la mancata astensione da parte del soggetto pubblico in presenza di un interesse proprio o di un
prossimo congiunto o negli altri casi previsti dalla legge. <br> L'obbligo di astensione sussiste, quindi, solo quando la legge lo impone e sempre che sussistano tutti gli altri elementi previsti dalla norma.<br> Il reato di abuso d'ufficio è stato trasformato dal legislatore da reato di pura condotta a dolo specifico in reato di evento a dolo intenzionale rispetto all'evento (vantaggio patrimoniale o danno) che completa la fattispecie. <br> Ne deriva che il soggetto agente deve agire con la precisa intenzione di realizzare il vantaggio o il danno, e tale intenzione deve essere provata dalla pubblica accusa nel corso del dibattimento. <br> È necessario, quindi, che venga raggiunta la certezza che la volontà dell'imputato è stata orientata proprio a procurare il vantaggio patrimoniale o il danno ingiusto.
<br> Tale certezza non può provenire esclusivamente dal comportamento “non iure” osservato dall'agente, ma deve trovare conferma anche in altri elementi sintomatici, quali la specifica competenza professionale dell'agente, l'apparato motivazionale su cui riposa il provvedimento ed i rapporti personali tra l'agente e il soggetto o i soggetti che dal provvedimento ricevono vantaggio patrimoniale o subiscono danno. (Cass. sez. VI, 27-6- 2007 n. 35814). <br> La giurisprudenza ha sostenuto che la macroscopica ed evidente illegittimità dell'atto può costituire comunque un indice dell’esistenza del dolo.<br> Ci si è posti il problema in dottrina ed in giurisprudenza se possa ritenersi configurabile il reato di abuso d'ufficio tutte le volte in cui il pubblico ufficiale, oltre a perseguire un interesse proprio, persegua altresì un interesse pubblico. <br> Ed infatti, in tali casi sembrava dovesse venire meno il requisito del dolo intenzionale. La giurisprudenza sul punto ha però ritenuto che vi è perfetta compatibilità tra il reato di abuso d'ufficio e il doppio fine perseguito dall’agente, in quanto la norma non richiede che l'agente agisca “<i>al solo fine di</i>". <br> Affermare infatti che l'agente deve agire “a/ solo scopo dî’ equivarrebbe ad abrogare il delitto in questione.<br> Infatti, trattandosi di delitto che può essere commesso solo dal pubblico ufficiale o dall'incaricato di un pubblico servizio nell'esercizio di attività pubbliche, viene sempre manifestata una finalità pubblica che serve per mascherare il vero fine. <br> D'altra parte, precisa la giurisprudenza, se fosse stata chiesta l'esclusività, questa sarebbe stata espressa con la formula “<i>al solo scopo di</i>’, già altre volte inserita nel Codice penale. <br> In realtà, come risulta dai lavori preparatori, il novellatore ha inserito l’avverbio “intenzionalmente” al solo fine di escludere il dolo eventuale. <br> Quindi, quando accanto all'esternazione del fine pubblico se ne affianca anche uno privato, occorre accertare quale sia la finalità prevalente dell'agente: qualora la finalità prevalente sia l'interesse pubblico non sarà configurabile l'art. 323 c.p., il quale si configurerà se la finalità prevalente è l'interesse privato. Quindi, nell’ipotesi in cui al fine di vantaggio privato si affianchi una finalità pubblica, occorrerà verificare quale sia stato il vero fine che ha mosso l'agente ed in che misura un fine abbia avuto la prevalenza sull'altro ed escludere il reato allorché il fine pubblico ha avuto la prevalenza sull'altro (Cass. 23421/10). <br> Il reato in questione oggi si configura come fattispecie di <b>evento</b>, in quanto la condotta deve determinare un ingiusto vantaggio patrimoniale o un danno ingiusto. Nel <u>vantaggio patrimoniale</u> può rientrare qualunque ampliamento della sfera delle situazioni soggettive di un soggetto.<br> Il <u>danno</u>, invece, non è limitato alla sua patrimonialità, per cui lo stesso rileva in qualunque caso di aggressione alla sfera giuridica personale di un soggetto. Quando si parla di abuso d'ufficio, si parla solitamente di <u>doppia ingiustizia</u>, in quanto si richiede, oltre alla violazione della regola di condotta, anche l'ulteriore requisito dell’ingiustizia del danno o del vantaggio. <br> Si avrà ingiustizia del danno o del vantaggio quando lo stesso è causato non iure e contra ius. <br> È necessario, quindi, per configurare il reato che sussistano entrambi i requisiti, non potendosi dedurre automaticamente dall’ingiustizia della condotta, anche l'ingiustizia del danno o del vantaggio. <br> Una recente sentenza della Cassazione ha precisato che, comunque, con il concetto di doppia ingiustizia non si deve intendere quello di doppia violazione di legge, potendo l'ingiustizia del vantaggio o del danno derivare anche dalla condotta illegittima tenuta. <br> Con riferimento all'ingiusto vantaggio patrimoniale richiesto dal reato previsto dall'art. 323 c.p., la giurisprudenza ha affermato che l'indagine sulla sua esistenza deve riguardare il complesso dei rapporti giuridici a carattere patrimoniale, per cui tale requisito sussiste non solo nel caso in cui l'abuso sia diretto a procurare beni materiali o altro, ma anche nell'ipotesi in cui sia volto a creare un accrescimento della
situazione giuridica soggettiva a favore di colui nel cui interesse l’atto è stato posto in essere (Cass. 49554/03; Cass. 1733/13). <br> Si ricorda che il reato di abuso d'ufficio non è stato modificato dalla riforma del 2012, se non per l’inasprimento delle pene oggi più elevate rispetto al passato. <br> È configurabile, altresì, il concorso del privato nel reato di abuso d'ufficio, tutte le volte in cui si accerti che questi ha effettivamente apportato un contributo alla condotta posta in essere dal pubblico ufficiale. <br> A tal fine non è sufficiente accertare un rapporto tra il privato e il pubblico ufficiale o una volontà di quest’ultimo di favorire il primo, essendo necessario, per configurare il concorso del soggetto privato nell’art. 323 c.p., che sussista un previo accordo o un'attività di sollecitazione dello stesso rivolto all'emissione del provvedimento illegittimo. <br> La giurisprudenza ha però chiarito che per potersi configurare il concorso nel reato di abuso d'ufficio è necessario che si accerti e sussista il dolo intenzionale del pubblico ufficiale, non potendosi in mancanza configurare il reato in questione per assenza di uno degli elementi costitutivi.</p>

<h2>Circostanze attenuanti</h2>

<p>L'art. 323 bis c.p. prevede due circostanze attenuanti. <br> La prima, prevista dal primo comma, prevede una diminuzione di pena se i fatti previsti dagli articoli 314, 316, 316-bis, 316-ter, 317, 318, 319, 319-quater, 320, 322, 322-bis e 323 sono di particolare tenuità. <br> Secondo la giurisprudenza e la dottrina maggioritaria tale circostanza non risulta speciale rispetto all’art. 62 bis c.p., potendo prendere in considerazione anche dati diversi rispetto a quest'ultima, per cui le due attenuanti possono concorrere. <br> Allo stesso modo l’attenuante in questione può concorrere con l’art. 62 n. 4 c.p. in
quanto per l'applicazione di quest'ultima rileva solo il danno o il lucro, che devono essere di speciale tenuità, mentre la circostanza ex art. 323 bis c.p. riguarda tutti gli elementi della fattispecie.<br>
L'art. 1, comma 1, lett. i), n. 1), L. 27 maggio 2015, n. 69, ha aggiunta anche un'ulteriore circostanza stabilendo che per i delitti previsti dagli articoli 318, 319, 319-ter, 319-quater, 320, 321, 322 e 322-bis, per chi si sia efficacemente adoperato per evitare che l'attività delittuosa sia portata a conseguenze ulteriori, per assicurare le prove dei reati e per l'individuazione degli altri responsabili ovvero per il sequestro delle somme o altre utilità trasferite, la pena è diminuita da un terzo a due terzi. <br> Il legislatore ha previsto tale ulteriore attenuante in un'ottica premiale, al fine di
evitare la prosecuzione degli effetti del reato o di eliderli.</p>

<h2>Causa di non punibilità</h2>

<p>La L. 3/19 ha introdotto una nuova causa di non punibilità per i reati di cui agli articoli 318, 319, 319-ter, 319-quater, 320, 321, 322-bis, limitatamente ai delitti di corruzione e di induzione indebita ivi indicati, 353, 353-bis e 354 relativamente a quei soggetti che, prima di avere notizia che nei loro confronti sono svolte indagini in relazione a tali fatti e, comunque, entro quattro mesi dalla commissione del fatto, denunciano volontariamente la commissione di tali reati e forniscono indicazioni utili e concrete per assicurare la prova del reato e per individuare gli altri responsabili. <br> 
In tal modo la legge incentiva la collaborazione di quei soggetti che, proprio perché compartecipi del reato, possono avere informazioni utili ed importanti per assicurare un corretto svolgimento delle indagini. <br> La non punibilità del denunciante è però subordinata alla messa a disposizione dell'utilità dallo stesso percepita 0, in caso di impossibilità, di una somma di denaro di valore equivalente, ovvero all'indicazione di elementi utili e concreti per individuarne il beneficiario effettivo, entro il medesimo termine di cui sopra. <br> La legge quindi prevede espressamente che per potersi applicare la causa in questione, il reo non ottenga alcuna utilità dal reato e che quindi se ha incassato del denaro o altra utilità, è necessario che la metta a disposizione di coloro che procedono alle indagini. <br>
Se invece l'utilità non è stata ricevuta dal denunciante, è necessario indicare nel termine di quattro mesi dalla commissione del fatto, i dati necessari per individuare il beneficiario.<br> La causa di non punibilità non si applica quando la denuncia di cui al primo comma è preordinata rispetto alla commissione del reato denunciato. <br> La causa di non punibilità non si applica in favore dell'agente sotto copertura che ha agito in violazione delle disposizioni dell'articolo 9 della legge 16 marzo 2006, n. 146.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</article>

</body>
</html>
