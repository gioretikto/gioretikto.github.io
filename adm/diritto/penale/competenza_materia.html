<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La competenza per materia">
	<title>La competenza per materia</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>La competenza per materia</h1>

<p>La competenza per materia riguarda il titolo di reato contestato. <br> Ai sensi dell'<a href="cpp.html#4">art. 4 c.p.p.</a> essa è suddivisa in base a due criteri:</p>

<ul>
	<li><p>il criterio qualitativo (con riferimento al tipo di reato commesso);</p></li>
	<li><p>il criterio quantitativo (in ordine alla pena edittale).</p></li>
</ul>

<p>In primo grado, la competenza per materia si ripartisce tra il Tribunale in composizione <b>monocratica</b> o <b>collegiale</b>, la <b>corte d'assise</b>, il <b>giudice di pace</b> e il <b>tribunale per minorenni</b>. <br> Il <i>tribunale</i> è competente a giudicare quei reati che, sulla base di un criterio residuale, non appartengono alla competenza della corte d'assise e del giudice di pace (<a href="cpp.html#6">art. 6 c.p.p.</a>). <br> Con l'entrata in vigore della legge n. 479 del 1999, la competenza del tribunale è attribuita o al tribunale in composizione monocratica o in composizione collegiale, a seconda del titolo di reato e della pena edittale:</p>

<h2>Il tribunale in composizione collegiale</h2>

<p>È composto da tre giudici. In ordine al criterio quantitativo esso ha competenza per tutti i reati, anche nella forma tentata, puniti con la pena della reclusione non superiore nel massimo a dieci anni e inferiore a ventiquattro anni (purché non siano di competenza della Corte d'assise), mentre, in ordine al profilo qualitativo è competente per utti i reati tassativamente elencati nell'<a href="cpp.html#33bis">art. 33-<i>bis</i></a> comma 1 c.p.p. (quasi tutti i reati riconducibili all'associazione per delinquere, lo scambio elettorale politico mafioso, delitti riguardanti le armi, reati in materia di aborto, i reati contenuti nei capi I, titolo II del libro II dei codice di procedura penale, ovverosia i reati commessi dai P.U. contro la P.A., i reati preveisti dal codice civile in materia di società e consorzi, i reati di bancarotta fraudolenta e in materia di violenza sessuale);</p>

<p>Sono attribuiti al tribunale collegiale, di regola, anche i reati commessi da P.U. contro la P.A.: si sono forse volute assicurare maggiori garanzie agli amministratori pubblici resisis colpevoli di delitti come il peculato (art. 314 c.p.), la concussione (art. 317 c.p.) o la corruzione (art. 319 c.p.).</p>

<h2>Il tribunale in composizione monocratica</h2>

<p>È composto da un solo giudice e ad esso è attribuita la competenza in materia di reati puniti con la pena della reclusione fino a dieci anni nel massimo purché non di competenza del giudice di pace (art. 33-<i>ter</i> comma 2). Si può dire che al giudice monocratico è attribuita la competenza in ordine a tutti quei reati che <b>non presentano un'eccessiva pericolosità sociale</b> (i reati contro la pubblica incoluminità, alla rimozione dolosa delle cautele contro gli infortuni sul lavoro, all'adulterazione o contraffazione di cose in danno della sanità pubblica). Se questa è la competenza generalmente attribuita al tribunale in composizione monocratica e in composizione collegiale, vi sono delle eccezioni. Invero il giudice monocratico ha la competenza a giudicare anche alcuni reati punit con pene molto elevale, come ad es. il reato di lesioni personali stradali ex art. 590-<i>bis</i> c.p. oppure i delitti di produzione e traffico di stupefacenti ex art. 73 del DPR 309/90, purché non sono contestate le aggravanti previste dall'art. 80 del medesimo testo.</p>

<h2 id="assise">La Corte d'assise</h2>

<p>È composto da due giudici togati e da sei giudici popolari, e ad essa è attribuita la competenza a giudicare i reati di maggiore gravità e allarme sociale. L'art. 5 c.p.p., come modificato dal D.L. n. 10/
2010 convertito in legge n. 52/2010, stabilisce che la corte d'assise è competente per i delitti per i quali la legge stabilisce la pena dell'ergastolo o della reclusione non inferiore al massimo di ventiquattro anni (es. strage, art. 442 c.p.; omicidio volontario art. 575 c.p.). <br> Successivamente alle modifiche introdotte con la riforma del 2010, alcuni reati quali il sequestro di persona a scopo di estorsione (art. 630 c.p.) punito con la reclusione da venticinque a trenta anni, rientra nella competenza della corte di assise.<br> Alla corte di assise viene attribuita altrsì la competenza per i delitti consumati di omicio del consenziente, di istigazione al suicidio e di omiciio preterintenzionale <i>ex</i> artt. 579, 580, 584 c.p. (art. 5, lett b) c.p.p). Il legislatore ha previsto delle eccezioni alla competenza della corte d'assise, per le quali la competenza appartiene al tribunale. <br> Si tratta dei delitti, comunque aggravati, di tentato omicidio, di rapina, di estorsione e di associazioni di tipo mafioso anche straniere, e i delitti, comunque aggravati, previsti dal DPR 9 ottobre 1990, n. 309 (T.U. sugli stupefacenti).</p>

<h2>Il giudice di pace</h2>

<p>È un magistrato onoratio, che non deve aver vinto necessariamente il concorso in magistratura, il quale viene nominato a seguito di un concorso per titolo tra i laureati in giurisprudenza che abbiano conseguito l'abilitazione all'esercizio dell'avvocatura o che abbiano esercitato funzioni giudiziarie, che abbiano un'età non inferiore a 30 anni e non superiore ai 70 anni, che abbiano cessato l'esercizio di qualsiasi attività lavorativa e, se avvocati, purché non esercitino la professione forense nel circondatrio del tribunale dove ha sede l'ufficio del giudice di pace al quale appartengono. <br> La nomina, a tempo determinato, avviene con decreto del Ministro della giustizia a seguito di una selezione per titoli, bandita a livello distrettuale, dal Presidente della Corte d'appello, su conforme deliberazione del CSM. <br> La competenze del giudice di pace riguarda la conoscenza dei reati di modesta entità, tenuto conto sia della tenuità della sanzione che della semplicità dell'accertamento. Il D.Lgs. n.274 del 2000 stabilisce le materie di competenza del giudice di pace relativamente ai reati procedibili a querela di parte e ai reati procedibili d'ufficio:</p>

<ol type="a">
	<li><p>tra i reati procedibili a querela attribuiti alla competenza del giudice di pace: le percosse (art. 581 c.p.); le lesioni volontarie procedibili a querela, consistenti nell'aver cagionato una malattira di durata non superiore a venti giorni (art. 582 c.p.); le lesioni colpose, salvo che, nei casi di colpa professionale o di violazione delle norme antiinfortunistiche, sia stata cagionata una malattia di durata superiore a venti giorni e salvo che si tratti di lesioni personali colpose gravi e gravissiem (art. 590, comma 3 c.p.) che siano state commesse in violazione delle norme penali sulla disciplina della circolazione stradale quando il responsabile guidata in stato di ebrezza alcolica con una tasso alcolemico superiore a 1.5 gr/l oppure sotto l'effetto di stupefacenti; la diffamazione (art. 595 c.p.); la minaccia semplice (art. 612 c.p.); i furti lievi (art. 626 c.p.); il danneggiamento semplice (art. 635 comma 1 c.p.).</p></li>

	<li><p>tra i reati perseguibili d'ufficio di competenza del giudice di pace alcune fattispecie contravvenzionali: la somministrazione di bevande alcoliche a minori o algi infermi (art. 689 c.p.); la determinazione in altri dello stato di ubriachezza (art. 690 c.p.); gli atti contrari alla pubblica decenza (art. 726 comma 1 c.p.); l'inosservanza dell'obbligo di istruzione elementare dei minorenni (art. 731 c.p.)</p></li>

</ol>

<p>Sono attribuiti alla competenza del giudice di pace anche taluni reati contravvenzionali, di regola prcedibili d'ufficio, previsti dalle leggi in materia di pubblica sicurezza, di navigazione, etc. <br> Con la legge 15 luglio 2009 n. 94, è di competenza del giudice di pace il reato di ingresso e soggiorno illegale dello straniero nel territorio dello Stato, cd. "reato di clandestinità" (art. 10-<i>bis</i> D.Lgs. n.286/1998 introdotto dall'art. 16 legge n.94/2009).</p>

<h2>La competenza funzionale</h2>

<p>In ordine alla funzione, la competenza tra i giudici è suddivisa in relazione alla funzione e alla fase del processo.<br> Partendo dalla suddivisione per gradi è possibile distinguere tra:</p>

	<ul>
		<li><p>giudici di primo grado (giudice di pace, tribunale monocratico o collegiale, corte d'assise, tribunale per i minorenni);</p></li>
		<li><p>giudici di appello (corte d'appello e corte d'assise d'appello); corte di cassazione cui è demandato il controllo di legittimità delle sentenze impugnate.</p></li>
	</ul>

<p>Per quanto riguarda la suddivisione per fasi, la competenza tra i giudici è suddivisa in relazione alla singola fase processuale, a partire dalla <i>fase anteriore al giudizio</i>, nella quale è collocata l'attività del giudice per le indagini preliminari e quella del giudice per l'udienza preliminare. <br> Segue la <i>fase del giudizio</i>, con riferimento alla quale sono funzionalmente competenti il tribunale, la corte d'appello, la corte d'assise, la corte d'assise d'appello e la corte di cassazione. <br> Infine la <i>fase dell'esecuzione</i>, in cui le funzioni sono attribuite tra il giudice dell'esecuzione, il magistrato di sorveglianza e il tribunale di sorveglianza.</p>

<section aria-label="End">
<a href="procedimento_penale.html">&#171;Il procedimento penale</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
