<!DOCTYPE html>
<html lang="it">
<head>
 <meta charset="utf-8">
 <meta name="viewport" content="width=device-width, initial-scale=1.0">
 <meta name="description" content="Reati contro la fede pubblica"/>
 <title>Reati contro la fede pubblica</title>
 <link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Reati contro la fede pubblica</h1>

<p>La <b>fede pubblica</b>, è la fiducia del pubblico in determinati oggetti, segni e forme esteriori (monete, emblemi, documenti) sulla cui genuinità od autenticità deve potersi fare affidamento, al fine di rendere certo ed affidabile il traffico economico e/o giuridico.</p>

<p>La fede pubblica costituisce l'oggetto giuridico ossia il bene-interesse tutelato dei reati contenuti nel titolo VII del libro II del c.p. intitolato appunto dei delitti contro la fede pubblica tra cui rientrano ad es. la falsificazione di monete (art. 453 c.p.), la falsità in atti (artt. 476-493 c.p.) le false dichiarazioni sull'identità propria o di altri (art. 496 c.p.).</p>

<p>Nei delitti contro la fede pubblica assume rilievo il concetto di <i>falso</i>. Si deve considearare falso tutto ciò che è contrario al vero e tutto ciò che si presenta alla collettività in modo tale da apparire vero. Nei reati contro la fede pubblica la falsità è, pertanto, mirata ad ingannare la generalità delle persone. Altre ipotesi delittuose sono, invece, costituite da condotte ingannatorie perpetrate unicamente nei confronti del singolo individuo (ad esempio il reato di truffa).</p>

<p>Ci sono varie tipologie di falso:</p>

<ul>

	<li><p><b>Grossolano</b>: il falso immediatamente percepibile da non poter indurre in errore nessuno (es. la banconota di un gioco di società per ragazzi).</p></li>

	<li><p><b>Innocuo</b>: il falso che risulta inoffensivo poiché non idoneo a ledere gli interessi da esso potenzialmente minacciati (es. il notaio che, avendo dimenticato di far apporre ad un teste la sua firma nel momento della stesura dell’atto gliela fa apporre in un secondo tempo).</p></li>

	<li><p><b>Inutile</b>: il falso in cui la falsificazione ha ad oggetto un documento irrilevante od ininfluente ai fini della decisione da emettere in relazione alla questione giuridica che viene in questione.</p></li>
</ul>

<p>L'idoneità del falso allo scopo di indurre in inganno la generalità delle persone conduce a ritenere penalmente irrilevanti le falsità più lievi, ovvero le falsità riconducibili al falso grossolano e al falso innocuo.</p>

<p id="falsità">È opportuno menzionare, in quanto assai rilevante nella materia dei reati in questione, la distinzione tra <b>falsità materiale</b> e <b>falsità ideologica</b>. La prima si ha se il documento non è genuino, ovvero non proviene da colui che se ne configura autore, la seconda si ha quando il documento non è veritiero, ovvero contiene dichiarazioni totalmente infondate e menzognere.</p>

<h2>FALSITA’ IN ATTI</h2>

<h3>Atto pubblico</h3>

<p>Quando si parla di reati di falso in atti si fa riferimento a quei reati la cui condotta criminosa incide su un <i>documento</i>.</p>

<p>Solitamente per <b>documento</b> si intende qualunque atto redatto in forma scritta, il cui autore sia riconoscibile e che contiene una dichiarazione di scienza o di volontà.</p>

<p>Il Codice penale riconosce rilevanza soltanto ad alcuni tipi di documento, individuati sulla base dell’affidamento sociale che su di essi viene effettuato dalla collettività. In particolare l'atto avente maggior valore in tal senso, per la sua provenienza da un pubblico ufficiale, è l’<i>atto pubblico</i>. Il Codice penale disciplina le condotte di falso in atto pubblico agli artt. 476, 478, 479, 483 c.p. distinguendo a seconda del soggetto che compie la falsità e del tipo di falsità commessa.</p>

<p>Individuare la nozione di atto pubblico giuridicamente rilevante nei reati di falso, non sempre risulta agevole, come testimoniano le numerose pronunce della Cassazione che si sono occupate dell'argomento. La questione assume un'importanza fondamentale al fine di distinguere tali ipotesi di
falsità dalle altre, punite meno gravemente. Non si ritrova all'interno del Codice penale alcuna definizione di atto pubblico, in quanto la stessa è contenuta esclusivamente all'art. 2699 del Codice civile che definisce l’<b>atto pubblico</b> come “il documento redatto, con le richieste formalità, da un
notaio o da altro pubblico ufficiale autorizzato ad attribuirgli pubblica fede nel luogo ove l’atto è formato”.</p>

<p>La giurisprudenza pacificamente ritiene però che tale nozione civilistica di atto pubblico risulta eccessivamente restrittiva, per cui non può essere automaticamente trasposta nel diritto penale.</p>

<p>Pertanto la giurisprudenza aderisce ad una nozione più ampia di atto pubblico, rilevante penalmente, in quanto idonea a comprendere tutti gli atti formati da un pubblico ufficiale nell'esercizio della funzione a prescindere dal fatto che gli si conferisca una pubblica fede, ma purché abbiano efficacia giuridica o probatoria per la pubblica amministrazione.</p>

<p>Ne deriva, quindi, che la nozione di atto pubblico penalistica è più ampia di quella civilistica.</p>

<h3>Falsità materiale e falsità ideologica (d. pen.)</h3>

<p>Si ha <b>falso materiale</b> quando un documento è stato oggetto di:</p>

<ul>
	<li><p><i>contraffazione</i>: il documento è stato posto in essere da persona diversa da quella che appare esserne l'autore;</p></li>
	<li><p><i>alterazione</i>: al documento, redatto da chi ne appare autore, sono state apportate, posteriormente alla sua redazione, modifiche di qualsiasi genere da parte di altro soggetto non legittimato.</p></li>
</ul>	

<p>Il falso materiale, escludendo la <i>genuinità</i> del documento, può dunque riguardare:</p>

<ul>
	<li><p>l'autore;</p></li>
	<li><p>la data;</p></li>
	<li><p>il luogo di formazione;</p></li>
	<li><p>il contenuto.</p></li>
</ul>

<p>Si ha, invece, <b>falso ideologico</b> in ogni caso in cui il documento, non contraffatto né alterato, contiene dichiarazioni menzognere: nel falso ideologico dunque, è lo stesso autore del documento ad attestare fatti non rispondenti al vero (es.: attestazione della presenza di testimoni in realtà non presenti). La dottrina più recente ha proposto un diverso criterio distintivo, configurando il falso materiale nel caso in cui il documento sia stato emesso da soggetto non legittimato, ed il falso ideologico nel caso in cui sia stato emesso da soggetto legittimato, che tuttavia abbia disatteso l'obbligo di attestare cose conformi il vero.</p>

<p>Ai fini della punibilità:</p>

<ul>
	<li><p>le falsità materiali, se giuridicamente rilevanti, sono sempre punibili;</p></li>
	<li><p>le falsità ideologiche sono punibili se giuridicamente rilevanti e cioè se l'autore del falso ha disatteso l'obbligo giuridico di attestare il vero.</p></li>
</ul>

<h3>Documenti informatici</h3>

<p>Con la l. n. 547/1993 la disciplina dettata in materia di falsità è stata estesa ai documenti informatici.</p>

<p>Per “documento informatico” si intende qualsivoglia supporto informatico contenente dati o informazioni dotati di efficacia probatoria o con programmi destinati ad elaborarli.</p>

<h2>CAPO III - Della falsità in atti</h2>

<p><b>Art. 476 - Falsità materiale commessa dal pubblico ufficiale in atti pubblici</b>: Il pubblico ufficiale, che, nell'esercizio delle sue funzioni, forma, in tutto o in parte, un atto falso o altera un atto vero, è punito con la reclusione da 1 a 6 anni. Se la falsità concerne un atto o parte di un atto, che faccia fede fino a querela di falso, la reclusione è da 3 a 10 anni.</p>

<p><b>Art. 477 - Falsità materiale commessa dal pubblico ufficiale in certificati o autorizzazioni amministrative</b>: Il pubblico ufficiale, che, nell'esercizio delle sue funzioni, contraffà o altera certificati o autorizzazioni amministrative, ovvero, mediante contraffazione o alterazione, fa apparire adempiute le condizioni richieste per la loro validità, è punito con la reclusione da 6 mesi a 3 anni.</p>

<p><b>Art. 479 - Falsità ideologica commessa dal pubblico ufficiale in atti pubblici</b>: Il pubblico ufficiale, che, ricevendo o formando un atto nell'esercizio delle sue funzioni, attesta falsamente che un fatto è stato da lui compiuto o è avvenuto alla sua presenza, o attesta come da lui ricevute dichiarazioni a lui non rese, ovvero omette o altera dichiarazioni da lui ricevute, o comunque attesta falsamente fatti dei quali l'atto è destinato a provare la verità, soggiace alle pene stabilite nell'art. 476.</p>

<p><b>Art. 480 - Falsità ideologica commessa dal pubblico ufficiale in certificati o in autorizzazioni amministrative</b>: Il pubblico ufficiale, che, nell'esercizio delle sue funzioni, attesta falsamente in certificati o autorizzazioni amministrative, fatti dei quali l'atto è destinato a provare la verità, è punito con la reclusione da 3 mesi a 2 anni.</p>

<p><b>Art. 481 - Falsità ideologica in certificati commessa da persone esercenti un servizio di pubblica necessità</b>: Chiunque, nell'esercizio di una professione sanitaria o forense, o di un altro servizio di pubblica necessità, attesta falsamente, in un certificato, fatti dei quali l'atto è destinato a provare la verità, è punito con la reclusione fino a 1 anno o con la multa da euro 51 a euro 516. Tali pene si applicano congiuntamente se il fatto è commesso a scopo di lucro.

<p><b>Art. 482 - Falsità materiale commessa dal privato</b>: Se alcuno dei fatti preveduti dagli articoli 476, 477 e 478 è commesso da un privato, ovvero da un pubblico ufficiale fuori dell'esercizio delle sue funzioni, si applicano rispettivamente le pene stabilite nei detti articoli, ridotte di un terzo.</p>

<p><b>Art. 485 - Falsità in scrittura privata</b>: Chiunque, al fine di procurare a sé 0 ad altri un vantaggio o di recare ad altri un danno, forma, in tutto o in parte, una scrittura privata falsa, o altera una scrittura privata vera, è punito, qualora ne faccia uso o lasci che altri ne faccia uso, con la reclusione da 6 mesi a 3 anni. Si considerano alterazioni anche le aggiunte falsamente apposte a una scrittura vera, dopo che questa fu definitivamente formata.</p>

<p><b>Art. 489 - Uso di atto falso</b>: Chiunque, senza essere concorso nella falsità, fa uso di un atto falso, soggiace alle pene stabilite negli articoli precedenti, ridotte di un terzo. Qualora si tratti di scritture private, chi commette il fatto è punibile soltanto se ha agito al fine di procurare a sé o ad altri un vantaggio o di recare ad altri un danno.</p>

<p><b>Art. 490 - Soppressione, distruzione e occultamento di atti veri</b>: Chiunque, in tutto o in parte, distrugge, sopprime od occulta un atto pubblico o una scrittura privata veri soggiace rispettivamente alle pene stabilite negli articoli 476, 477, 482 e 485, secondo le distinzioni in essi contenute.
Si applica la disposizione del capoverso dell'articolo precedente.</p>

<h3>Principali falsità personali (artt. 494-498)</h3>

<p><b>Art. 494 Codice Penale: sostituzione di persona:</b> Chiunque, al fine di procurare a sé o ad altri un vantaggio o di recare ad altri un danno, induce taluno in errore, sostituendo illegittimamente la propria all'altrui persona, o attribuendo a sé o ad altri un falso nome, o un falso stato, ovvero una qualità a cui la legge attribuisce effetti giuridici, è punito, se il fatto non costituisce un altro delitto contro la fede pubblica, con la reclusione fino a un anno.</p>

<p><b>Articolo 495 Codice Penale: falsa attestazione o dichiarazione a un pubblico ufficiale sulla identità o su qualità personali proprie o di altri</b>: Chiunque dichiara o attesta falsamente al pubblico ufficiale l’identità, lo stato o altre qualità della propria o dell’altrui persona è punito con la reclusione da uno a sei anni. La reclusione non è inferiore a due anni:</p>

<ol>
	<li><p>se si tratta di dichiarazioni in atti dello stato civile;</p></li>
	<li><p>se la falsa dichiarazione sulla propria identità, sul proprio stato o sulle proprie qualità personali è resa all’autorità giudiziaria da un imputato o da una persona sottoposta ad indagini, ovvero se, per effetto della falsa dichiarazione, nel casellario giudiziale una decisione penale viene iscritta sotto falso nome.</p></li>
</ol>

<p><b>Art. 496. - False dichiarazioni sulla identità o su qualità personali proprie o di altri.</b>: Chiunque, fuori dei casi indicati negli articoli precedenti, interrogato sulla identita', sullo stato o su altre qualita' della propria o dell'altrui persona, fa mendaci dichiarazioni a un pubblico ufficiale o a persona incaricata di un pubblico servizio, nell'esercizio delle funzioni o del servizio, e' punito con la reclusione da uno a cinque anni.</p>

<section aria-label="End">
<a href="fourth.html">&#171;The fourth Declension</a>
<a href="index.html">Index of Diritto</a>
<a href="peculiarities4.html">Peculiarities of the 4th declension &#187;</a>
</section>

</body>
</html>
