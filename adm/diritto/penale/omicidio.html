<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="L'omicidio (art. 575 c.p.)"/>
    <title>L'omicidio (art. 575 c.p.)</title>
    <link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul> 
</nav>
      
<div class="content">

<h1>L'omicidio (art. 575 c.p.)</h1>

<p>“Chiunque cagiona la morte di un uomo è punito con la reclusione non inferiore ad anni ventuno”.</p>

<p>Ciò che distingue l'omicidio volontario dalle altre fattispecie omicidiarie è l'<b>elemento soggettivo</b>, costituito dal dolo generico, ossia dalla coscienza e volontà di cagionare la morte di un uomo.
Il criterio distintivo tra l'omicidio volontario e l'omicidio preterintenzionale risiede proprio nell'elemento psicologico:</p>

<ul>
	<li><p>nell'ipotesi della preterintenzione la volontà dell'agente è diretta a percuotere o a ferire la vittima, con esclusione assoluta di ogni previsione dell'evento morte;</p></li>
	
	<li><p>nell'omicidio volontario la volontà dell'agente è costituita dall'<i>animus necandi<./i>, ossia dal dolo intenzionale, nelle gradazioni del dolo diretto o eventuale, il cui accertamento è rimesso alla valutazione rigorosa di elementi oggettivi desunti dalle concrete modalità della condotta (il tipo e la micidialità dell'arma, la reiterazione e la direzione dei colpi, la distanza di sparo, la parte vitale del corpo presa di mira e quella concretamente attinta) (Cass., I, 4-7-2007).</p></li>
</ul>

<p>La volontà dolosa si articola secondo livelli crescenti, che vanno dal dolo eventuale, in cui vi è la sola accettazione del rischio dell'evento, al dolo diretto, in cui l'evento appare altamente probabile o certo, al dolo intenzionale, quando l'evento è perseguito come scopo finale. Sussiste dolo eventuale quando l'agente, ponendo in essere una condotta diretta ad altri scopi, si rappresenta la concreta possibilità del verificarsi di ulteriori conseguenze della propria azione e, nonostante ciò, agisce accettando il rischio di cagionarle; quando, invece, l'ulteriore accadimento si presenta all'agente come altamente probabile, non si può ritenere che egli, agendo, si sia limitato ad accettare il rischio dell'evento, bensì che, accettando l'evento, lo abbia voluto, sicché in tale ipotesi l'elemento psicologico si configura nella forma di dolo diretto e non del dolo eventuale.</p>

<p>In particolare, si ravvisa il delitto di omicidio volontario, sotto la forma del dolo eventuale, quando l'agente ha accettato consapevolmente il rischio del verificarsi della morte.</p>

<p>Quel che rileva non è la previsione astratta che la condotta possa sfociare in un reato, ma l'esistenza di particolari circostanze in base alle quali quella previsione sia concreta.</p>

<p>Qualora l'evento non sia stato né voluto né accettato, si parla di colpa cosciente, che ricorre quando il soggetto, pur ponendo in essere una condotta assolutamente spericolata e totalmente incurante delle regole, e pur avendo consapevolezza di tale pericolosità astratta, confida superficialmente nella propria abilità, e quindi l'evento non può essere attribuito alla sua sfera volitiva. I motivi che hanno indotto il soggetto a realizzare il fatto sono irrilevanti ai fini del dolo, a meno che siano previsti come circostanze aggravanti o attenuanti (art. 576, n.3 e 4, c.p.).</p>

<p>L'accertamento della volontà omicida deve essere effettuato per via indiretta, valutando eli elementi soggettivi (indole del reo, manifestazioni della personalità, ecc.) e oggettivi (Ie modalità dell'aggressione, mezzi usati, condotta prima e dopo il fatto, ecc.).</p>

<p>Nella pratica si attribuisce particolare importanza al movente. Tuttavia, la mancanza di un movente non esclude di per sé la volontà omicida, poiché non sempre le azioni umane sono sorretta da una causa adeguata alla gravità del delitto. Inoltre, l'individuazione di un adeguato movente dell'azione omicidiaria perde qualsiasi rilevanza, ai fini dell'affermazione della responsabilità, qualora vi sia comunque la prova dell'attribuibilità dell'azione all'imputato (Cass., |, 27-4-1998). Pertanto, nell'accertamento dell'esistenza dell'animus necandi il</p>

<section aria-label="End">
<a href="fourth.html">&#171;The fourth Declension</a>
<a href="index.html">Index of Diritto</a>
<a href="peculiarities4.html">Peculiarities of the 4th declension &#187;</a>
</section>

</body>
</html>
