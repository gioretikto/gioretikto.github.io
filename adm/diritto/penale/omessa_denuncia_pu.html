<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Legge">
	<title>Legge</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Omessa denuncia di reato da parte del pubblico ufficiale art. 361 c.p.</h1>

<p>L'interesse tutelato dall'<a href="cp.html#361">art. 361 c.p.</a> di disciplina del reato di omessa denuncia di reato da parte del pubblico ufficiale è l'azione penale della quale è titolare l'autorità
giudiziaria e che può essere esercitata soltanto a seguito dell'acquisizione della notizia di reato che, a sua volta, deve essere comunicata all'organo competente nel più breve tempo possibile. <br> 
L'<b>elemento oggettivo</b> consiste in una condotta che si sostanzia nell'omettere la denuncia di un reato o nel ritardarne la denuncia. L'<b>omissione</b> presuppone il mancato compimento di un atto dovuto o per disposizione di legge, o per ordine di un soggetto privato o di un superiore gerarchico. La denuncia è la dichiarazione, scritta od orale, attraverso la quale una persona porta a conoscenza l'autorità giudiziaria dell'avvenuta realizzazione di un reato perseguibile d'ufficio. <br> Per la sussistenza del reato è necessario, altresì, che sia posto a carico del pubblico ufficiale l'obbligo giuridico di denunciare il fatto illecito, del quale è venuto a conoscenza nel corso dell'esercizio della propria attività funzionale, o all'autorità giudiziaria o ad un'altra autorità legittimata a ricevere la comunicazione della notizia di reato e obbligata a riferirla all'autorità giudiziaria. <br>  Se soggetto attivo del reato è un ufficiale o un agente di polizia giudiziaria, il fatto è considerato circostanza aggravante, perché, in capo ai soggetti dotati di tale qualifica, trovandosi in servizio permanente, è imposto l'obbligo di comunicare la notizia di reato non punibile a querela di parte, comunque ne vengano a conoscenza. <br> Tali regole non trovano applicazione quando il comportamento illecito sia riconducibile ad una fattispecie criminosa non perseguibile d'ufficio, ma previa presentazione della querela da parte della persona offesa. <br> È un <b>reato proprio</b>, perché può essere compiuto soltanto dal pubblico ufficiale; di danno, perché richiede l'offesa in senso naturalistico del bene protetto; di mera
condotta, perché si perfeziona con il compimento dell'azione illecita; a forma libera, perché le modalità di esecuzione non sono tipizzate dal legislatore.<br> La <b>consumazione</b> si ha nel momento in cui la denuncia doveva essere compiuta ed ha perciò natura istantanea; il tentativo, essendo un reato omissivo, non è configurabile. <br> L'<b>elemento soggettivo</b> è il dolo generico, inteso come coscienza e volontà di non eseguire l'atto dovuto, pur essendo consapevole dell'obbligo imposto.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
