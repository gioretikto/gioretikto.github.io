<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Concussione"/>
	<title>Concussione</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Concussione</h1>

<p>La concussione (dal latino tardo <i>concussio</i> «scossa, eccitamento» dunque «pressione indebita, estorsione») è il reato del pubblico ufficiale che, abusando della sua qualità o delle sue funzioni, costringa (concussione violenta) qualcuno a dare o promettere indebitamente, a lui o a un terzo, denaro o altra utilità anche di natura non patrimoniale. <br> Nella legislazione italiana, il reato è previsto dall'<a href="cp.html#317">art 317 c.p.</a></p>

<p>Secondo la giurisprudenza dominante, il reato <i>de quo</i> è un reato plurioffensivo, in quanto lede oltre al buon andamento e all’imparzialità della p.a., anche la posizione giuridica del privato. Tale interpretazione oggi può valere solo per il reato di cui all'art. 317 e non per il nuovo 319 quater, stante che in tale ultimo caso, viene punito anche il privato, che non può, allo stesso tempo essere persona offesa e autore del reato. La fattispecie concussiva di cui all'art. 317 c.p., infatti, è stata modificata a seguito dell'entrata in vigore della legge 190/12. <br> Tale legge ha scorporato la fattispecie concussiva in due reati: l'art. 317 c.p. punisce la concussione realizzata mediante costrizione, mentre l'art. 319 quater punisce la concussione realizzata mediante induzione. <br> L'abuso è un elemento costitutivo, essenziale e qualificante il delitto di concussione. La struttura oggettiva del reato di concussione è costituita da tre elementi:</p>

<ol>
	<li><p>L'abuso della qualità o dei poteri</p></li>
	<li><p>La costrizione o l'induzione.</p></li>
	<li><p>la dazione o la promessa indebita di denaro o di altra utilità.</p></li>
</ol>

<p>Il reato è <i>plurioffensivo</i>, presentando due soggetti passivi:</p>

<ul>
	<li><p>lo <i>Stato</i>, leso nel suo interesse alla onestà dei pubblici funzionari;</p></li>
	<li><p>il <i>privato</i>, danneggiato dall'abuso di potere del funzionario.</p></li>
</ul>

<p>Sul piano oggettivo costituiscono elementi strutturali della fattispecie:</p>

<h3>a) L'abuso delle qualità e l'abuso dei poteri</h3>

<p>Il pubblico agente "abusa" della propria qualità quando non si limita a dichiararne il possesso, o al limite, a farne sfoggio, ma, per il contesto, l'occasione, le modalità in cui viene fatta valere, essa appare priva di altra giustificazione che non sia quella di far sorgere nel soggetto passivo "rappresentazioni induttive o costrittive di prestazioni non dovute", deve cioè assumere efficacia psicologicamente motivante.</p>

<p>L'abuso dei poteri avviene nel momento in cui l'agente li esercita fuori dai casi o al di là dei limiti, stabiliti dalla legge: quando non dovrebbero essere esercitati ovvero quando dovrebbero essere esercitati in modo diverso. </p>

<h3>b) Il costringimento della vittima all'indebita prestazione</h3>

<p>Si ha il <i>costringimento</i> quando il p.u. usa violenza o minaccia nei confronti del privato per ottenere da lui l'indebita prestazione (es. l'agente di P.S. che ottiene la prestazione dal privato minacciandolo di denunciarlo).</p>

<h3>c) La indebita consegna ovvero la indebita promessa da parte della vittima, di consegnare al p.u. danaro o altra utilità, come effetto del costringimento</h3>

<p>La <i>dazione</i> si concretizza nel passaggio di un bene dalla disponibilità di un soggetto a quella di un altro, e può assumere le fome più diverse. <br>La promessa, invece, consiste nella manifestaazione di un impegno, apparentemente valido, ad effettuare in futuro una prestazione.</p>

<section aria-label="End">
<a href="fourth.html">&#171;The fourth Declension</a>
<a href="index.html">Index</a>
<a href="corruzione.html">Corruzione &#187;</a>
</section>

</article>

</body>
</html>
