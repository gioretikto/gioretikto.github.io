<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Reato complesso">
	<title>Reato complesso</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Reato complesso</h1>

<p>L’art. 84 c.p. prevede che le disposizioni del <a href="concorso_reati.html">concorso di reati</a> “non si applicano quando la legge considera come elementi costitutivi, o come circostanze aggravanti di un solo reato, fatti che costituirebbero, per se stessi, reato”. <br> Tale norma disciplina il cd. reato complesso che comporta un’ unificazione legislativa in un solo reato di autonomi reati o circostanze aggravanti. <br> Alla ricorrenza del suddetto istituto si assiste ad uno scenario peculiare in quanto ciascun elemento finisce per perdere la propria autonomia di fattispecie autonoma o circostanziata per confluire nella nuova ed unitaria fattispecie e divenire elemento costitutivo della stessa. Il reato complesso dà vita ad una figura distinta rispetto a quella dei reato destinati ad integrarlo. Così, il <b>reato complesso di rapina</b> (art. 628 c.p.) si pone come una terza fattispecie rispetto ai reati ch'essa incorpora quali suoi elementi essenziali, ossia il furto (art. 624 c.p.), da un lato, e le percosse, le lesioni o la minaccia (artt. 581, 582, 612 c.p.), dall'altro; e pure il furto in abitazione (art. 624 <i>bis</i> c.p.), e, dall'altro, della violazione di domicilio (art. 614 c.p.).</p>

<p>Un fenomeno in parte analogo si delinea, peraltro, anche laddove, ai sensi del medesimo art. 84, un determinato reato venga considerato quale "circostanza aggravante" di un altro reato: ad es., il furto aggravato dalla violenza sulle cose (art. 625, n.2, c.p.) si pone quale fattispecie, bensì accessoria rispetto al furto, ma pur sempre autonoma rispetto al reato altrimenti in concorso con questo, ossia il danneggiamento di cose altrui (art. 635 c.p.); e lo stesso potrebbe ripetersi, <i>mutatis mutandis</i>, per la violazione di domicilio aggravata dalla violenza sulle cose (art. 614, 4° comma, c.p.).</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
