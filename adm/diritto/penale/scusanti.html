<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Caso fortuito, forza maggiore e costringimento fisico">
	<title>Caso fortuito, forza maggiore e costringimento fisico</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Caso fortuito, forza maggiore e costringimento fisico</h1>

<h1>Cause soggettive di esclusione del reato</h1>

<p>Sono le cd. «<b>scusanti</b>» che fanno venir meno la colpevolezza, cioè l'elemento soggettivo. <br> Il fatto materiale posto in essere dal soggetto rimane antigiuridico, ma, mancado l'elemento soggettivo (dolo o colpa), <i>non costituisce reato</i> e, quindi, non è punibile.</p>

<h2>Esclusione del nesso psichico (coscienza e volontà dell'azione)</h2>

<p><b>Incoscienza indipendente dalla volontà</b>: si ha in tutti i casi in cui il soggetto pone in essere un fatto costituente reato <i>in stato di totale incoscienza</i> che non può farsi risalire alla sua volontà, neppure a titolo di colpa (es.: azioni che il soggeto compie agitandosi in preda al delirio di una malattia);</p>

<p><b>Forza maggiore</b> (<a href="codice_penale.html#45">art. 45 c.p.</a>), invece, è una <i>vis maior</i> causata da elementi esterni al soggetto, contro i quali questi non è in grado di resistere e che causano eventi eccezionali.

<p class="small"><b>Es</b>. Gianluca cade accidentalmente dal balcone di casa sua e con il suo peso schiaccia ed uccide un passante. Gianluca non può essere ritenuto responsabile di omicidio, neanche colposo, in quanto l'avvenimento esterno è tale da escludere assolutamente la possibilità per l'agente di comportarsi in maniera differente.</p>

<p><b>Costringimento fisico</b> (<a href="codice_penale.html#46">art. 46 c.p.</a>): Si tratta di una coartazione totale (assoluta) della volontà del soggetto agente per effetto dell'azione di una terza persona e non per la forza di elementi naturali ed imprevedibili. <br> Il soggetto coartatore costringe fisicamente la persona a compiere una determinata azione od omissione, ma tale condotta non gli è addebitabile perché questi non è altro che un semplice strumento a disposizione di chi fa violenza, per la realizzazione della fattispecie criminosa. In tali ipotesi, infatti, autore del reato deve essere considerato colui che ha limitato o escluso la libertà di autodeterminazione della vittima. <br> Il costringimento fisico si differenzia anche dalla <b>costrizione psichica</b>, perché in quest'ultimo caso il soggetto hce agisce ha comunque un minimo di volontà colpevole e la sua responsabilità viene eliminata in base alle disposizioni di cui all'art. 54 c.p. relative allo stato di necessità.</p>

<h2 id="caso">Mancanza di dolo o colpa;</h2>

<p>Il <b>caso fortuito</b>, (art. 45 c.p.), viene visto come quel <b>fattore causale sopravvenuto</b> che realizza l'evento che altrimenti non si sarebbe verificato. L'imprevisto, elemento caratterizzante l'istituto in parola, è ciò che si inserisce d'improvviso nel comportamento del soggetto, in modo da rendere inevitabile la produzione dell'evento. (es. un automobilista che procede nel pieno rispetto delle norme sulla circolazione stradale investe un ciclista che, colpito da un malore, gli taglia improvvisamente la strada senza che lui possa fa niente per evitare l'investimento).</p>

<p>L'<b>errore sul fatto costituente reato</b> (<a href="codice_penale.html#47">art. 47 c.p.</a>): consiste in una <i>inesatta percezione della realtà</i> del soggetto che, pertanto, ritenga di porre in essere <i>un fatto concreto diverso da quello vietato dalla norma penale</i>.</p>

<p>L'errore di fatto , per essere rilevante, deve essere:</p>

<ol type="a">
	<li><p><b>essenziale</b>, cioè deve cadere su uno o più degli elementi essenziali richiesti per la esistenza del reato (es.: colui che asporta una cosa altrui credendola propria);</p></li>
	<li><p><b>scusabile</b>, cioè tale che al soggetto non possa essere mosso alcun rimprovero, neppure di semplice leggerezza, per essere caduo in errore (es.: colui che apre una lettera indirizzata ad un suo omonimo).</p></li>
</ol>

<p>Se l'errore di fatto è frutto di imprudenza o negligenza del soggetto, e quindi, poteva essere evitato usando le dovute precauzioni, il soggetto sarà <i>punibile a titolo di colpa</i> se il fatto è previsto dalla legge come delitto colposo (es.: il chirurgo che esegue l'autopsia su di un uomo che credeva morto sarà responsabile di omicio colposo).</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
