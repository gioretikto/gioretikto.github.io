<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Cause di estinzione del reato e della pena">
	<title>Cause di estinzione del reato e della pena</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Cause di estinzione del reato e della pena</h1>

<p>Il codice penale, nel titolo VI, scinde le cause di estinzione del reato (capo I) dalle cause di estinzione della pena (capo II): secondo un tradizionale criterio di distinzione, le prime operano antecedentemente la pronuncia di una sentenza definitiva di condanna ed eliminano qualunque espressione della potestà punitiva statuale; le seconde presuppongono, invece, l’emanazione di una sentenza di condanna, ma ne inficiano l'esecuzione.</p>

<p>Le <b>cause generali di estinzione del reato</b> sono:</p>

<ul>
	<li><p>la <b>morte del reo</b> prima della condanna;</p></li>

	<li><p>la <b>remissione</b> della querela;</p></li>

	<li><p>l’<b>amnistia propria</b>, precedente cioè alla condanna (<a href="cp.html#151">art. 151 c.p.</a>): è una rinunzia dello Stato a perseguire determinati reati (quelli espressamente indicati nel provvedimento legislativo), se commessi entro il termine fissato dalla legge;</p></li>

	<li><p>la <b>prescrizione</b>;</p></li>

	<li id="oblazione"><p>l’<b>oblazione</b> nelle contravvenzioni: opera mediante il pagamento di una certa somma di denaro. Può essere obbligatoria (art. 162 c.p.), se riguarda le contravvenzioni per le quali è prevista la sola pena dell'ammenda. In tali casi, il pagamento di una somma pari ad un terzo del massimo della pena estingue il reato. Può essere discrezionale (art. 162bis c.p.) se si presta ad estinguere le contravvenzioni punite con pena alternativa (arresto o ammenda). In tal caso, la quota da versare è pari al massimo previsto per la contravvenzione;</p></li>

	<li><p>la sospensione condizionale;</p></li>

	<li><p>il <b>perdono giudiziale</b> (art. 169), previsto per i minotri di anni 18. Può concedersi qualora il giudice riesca ad effettuare un giudizio positivo circa l'astensione del colpevole dalla commissioen di nuovi reati, e sempre che per il reato commesso dal minore la legges stabilisca una pena restrittiva della libertà personale non superiore nel massimo a due anni, ovvero una pena pecuniaria non superiore nel massimo ad euro 5 anche se congiunta a detta pena. Non può applicarsi più di una volta</p></li>
</ul>

<p>La dottrina ha, tuttavia, rilevato l’inesattezza della definizione codicistica in quanto sia sotto il profilo naturalistico, sia sotto l’aspetto normativo il reato cosiddetto estinto continua a produrre rilevanti effetti giuridici in ordine, per esempio, alla recidiva, alle dichiarazioni di abitualità e professionalità nel reato, nonché ai fini dell’aggravamento di pena dipendente dalla connessione di reato.</p>

<p>Le <b>cause di estinzione della pena</b> previste dal codice penale sono invece:</p>

<ul>
	<li><p>la <b>morte del reo</b> dopo la condanna: la morte del condannato non permette più l'esecuzione della pena, mentre restano salve le obbligazioni civili che si trasmettono agli eredi;</p></li>

	<li><p>l'<b>amnistia impropria</b>, ossia successiva alla condanna (art. 151 c.p.): estingue le pene principali ed accessorie, nonché le misure di sicurezza diverse dalla confisca; non estingue gli effetti penali della condanna: del fatto si tiene quindi conto ai fini della recidiva, per la dichiarazione di delinquenza abiturale, professionale o per tendenza, oltre che per escludere il beneficio della sospoensione condizionale della pena;</p></li>

	<li><p>la <b>prescrizione</b> della pena;</p></li>

	<li><p>l'indulto (<a href="cp.html">art.174 c.p.</a>): provvedimento di carattere generale, concesso con legge statale, che estingue in tutto o in parte la pena (non le pene accessorie), diversamente dall'<b>amnistia</b> che estingue il reato, oppure la commuta in un'altra specie di pena stabilita dalla legge. Si distingue poi tra indulto proprio se il condono interviene nella fase esecutiva rispetto ad una sentenza irrevocabile di condanna, dall'indulto improprio se invece è sia applicato al momento della sentenza di cognizione. Mentre la <b>grazia</b> è un provvedimento di carattere particolare, un atto di sovrana clemenza, che rientra tra le prerogative del Presidente della Repubblica e il cui effetto è però il medesimo dell'indulto. In entrambi i casi poi è richiesto quale presupposto indispensabile la presenza di una sentenza di condanna irrevocabile.;</p></li>

	<li><p>la grazia (art.174 c.p.): provvedimento di clemenza concesso dal Presidente della Repubblica che si differenzia dall'amnistia e dall'indulto in quanto si riferisce ad una specifica persona, non condividendo, con l'amnistia e l'indulto, la generalità e l'astrattezza;</p></li>

	<li><p>la libertà condizionale;</p></li>

	<li id="riabilitazione"><p>la <b>riabilitazione</b> (artt. <a href="cp.html#178">178</a> e ss. c.p.) che estingue le pene accessorie (salvo quelle perpetue) e gli altri effetti penali della condanna dopo che sia trascorso il periodo di almeno 3 anni (o almento 8 anni nel caso di recidiva aggravata o reiterata) dal giorno in cui la <i>pena principale</i> sia stata <i>eseguita</i> o sia <i>estinta</i>, se il condannato ha dato prova effettiva di buona condotta e ha eseguito le obbligazioni civili nascenti dal reato. Ai sensi, infine, dell'ultimo comma dell'art. 179 c.p., della L. 9-1-2019 n.3 (nota come «<i>legge spazzacorrotti</i>» la riabilitazione non produce effetti sulle pene accessorie perpetue. Decorso un termine non inferiore a sette anni dalla riabilitazione, la pena accessoria perpetua è dichiarata estinta, quando il condannato abbia dato prove effettive e costanti di buona condotta. La dichiarazione di abitualità e professionalità nel reato e quella di tendenza a delinquere si estinguono per effetto della riabilitazione (<a href="cp.html#109">art. 109 c.p.</a>);</p></li>

	<li><p>la non menzione della condanna nel certificato del casellario giudiziale.</p></li>

</ul>

<p>L’effetto estintivo della pena segue anche all’applicazione delle misure alternative alla detenzione e al cosiddetto patteggiamento. 

<h2>Prescrizione</h2>

<p>la prescrizione: è una causa estintiva legata al decorso del tempo, e opera tanto sul reato (art. 157 c.p.) quanto sulla pena (artt. 172 e 173 c.p.).<br> La prescrizione estingue il reato decorso il tempo corrispondente al massimo della pena stabilita dalla legge e, comunque, decorso un tempo non inferiore:</p>

<ul>
	<li><p>a <b>6 anni</b>, se si tratta di delitto;</p></li>
	<li><p>a <b>4 anni</b>, se si tratta di contravvenzione.</p></li>
</ul>

<p>Per determinare il tempo necessario a prescrivere si ha riguardo alla pena stabilita dalla legge per il reato consumato o tentato, senza tenere conto della diminuzione per le circostanze attenuanti e dell'aumento per le circostanze aggravanti (salvo che per le aggravanti per le quali la legge stabilisce una pena di specie diversa da quella ordinaria e per quelle ad effetto speciale, nel qual caso si tiene conto dell'aumento massimo di pena previsto per l'aggravante). <br> Quando per il reato la legge stabilisce, congiuntamente o alternativamente, la pena detentiva e la pena pecuniaria, per determinare il tempo necessario a prescrivere si ha riguardo soltanto alla pena detentiva. Quando per il reato la legge stabilisce pene diverse da quella detentiva e da quella pecuniaria, si applica il termine di 3 anni.<br> I termini sono raddoppiati:</p>

<ul>
	<li><p>per i reati di cui agli artt. 449 (delitti colposi di danno) e 589, co. 2-4 (omicidio colposo), c.p.;</p></li>
	<li><p>per i reati di cui all'art. 51, co. 3 bis e 3 quater, c.p.p.;</p></li>
	<li><p>a seguito delle novità introdotte dalla L. n. 172/2012, di ratifica della Convenzione di Lanzarote del 2007, per il reato di cui all'art. 572 c.p. (maltrattamenti in famiglia o verso fanciulli) e per i delitti contro la personalità individuale ex artt. 600 ss. c.p. (riduzione in schiavitù, prostituzione minorile, pornografia minorile ecc.) e di cui agli artt. 609 bis (violenza sessuale), 609 quater (atti sessuali con minorenne), 609 quinquies (corruzione di minorenne) e 609 octies (violenza sessuale di gruppo) c.p., salvo che risulti la sussistenza delle circostanze attenuanti contemplate dall'art. 609 bis, 3° comma, c.p. o dall'art. 609 quater, 4° comma, c.p.</p></li>
</ul>

<p>La prescrizione è sempre espressamente rinunciabile dall'imputato e non estingue i reati per i quali la legge prevede la pena dell'ergastolo, anche come effetto dell'applicazione di circostanze aggravanti.</p>

<p>I termini di prescrizione decorrono (art. 158 c.p.):</p>

<ul>
	<li><p>per il reato consumato, dal giorno della consumazione;</p></li>

	<li><p>per il reato tentato, da giorno in cui è cessata l'attività del colpevole;</p></li>

	<li><p>per il reato permanente, dal giorno in cui è cessata la permanenza;</p></li>

	<li><p>per il reato continuato, dalla consumazione dei singoli episodi criminosi (prima delle modifiche introdotte dalla L. 251/2005 all'art. 158 c.p., il termine iniziale della prescrizione coincideva con il giorno di cessazione della continuazione, ossia con il giorno della consumazione dell'ultimo dei reati);</p></li>

	<li><p>dal giorno in cui si è verificata la condizione e obiettiva di punibilità (art. 44 c.p.), se la legge fa dipendere la punibilità del reato dal verificarsi di una condizione.</p></li>

</ul>

<p>Il corso della prescrizione può essere sospeso (art. 159 c.p.) o interrotto (art. 160 c.p.).</p>

<p>L'art. 1 L. 51/2010 dispone che per il Presidente del Consiglio dei ministri costituisce legittimo impedimento a comparire in udienza quale imputato (art. 420ter c.p.p.) il concomitante esercizio di una o più delle attribuzioni previste dalle leggi o dai regolamenti nonché di ogni attività comunque coessenziale alle funzioni di Governo. Anche per i Ministri l'esercizio delle attività previste dalle leggi e dai regolamenti che ne disciplinano le attribuzioni, nonché di ogni attività comunque coessenziale alle funzioni di Governo, costituisce legittimo impedimento a comparire nelle udienze penali quali imputati. In tali casi il corso della prescrizione rimane sospeso per l'intera durata del rinvio (art. 159, co. 1, n. 3, c.p.). Successivamente, la Corte costituzionale, con sentenza 25-1-2011, n.</p>

<ul>
	<li><p>la <b>sospensione condizionale</b> della pena: è una forma di clemenza che proviene dal giudice, il quale può ordinare che la pena rimanga sospesa in presenza di determinati presupposti. La sospensione può condurre all'estinzione del reato se, nei termini stabiliti dalla legge, il condannato non commette un delitto o una contravvenzione della stessa indole e adempie gli obblighi impostigli dal giudice. Pertanto, l'istituto rappresenta una causa estintiva del reato;</p></li>

	<li><p><b>la liberazione condizionale</b>: l'esecuzione di una parte della pena rimane sospesa per un periodo di tempo stabilito dalla legge; se in tale periodo il condannato rimesso in libertà non commette un altro reato, la pena si estingue;</p></li>

	<li><p><b>la riabilitazione</b>: estingue le pene accessorie e ogni effetto penale della condanna, eliminando, di essa, alcune conseguenze che limitano la capacità di agire. Tale causa di estinzione è finalizzata a consentire il pieno reinserimento del condannato nella collettività;</p></li>

	<li><p><b>la non menzione della condanna</b>: se si tratta della prima condanna e la pena inflitta non supera certi limiti, il condannato può ottenere che la stessa non venga menzionata sul certificato del casellario giudiziale;</p></li>

	<li><p>il <b>perdono giudiziale</b>: è applicabile soltanto ai minori degli anni 18, e consiste nella rinuncia al giudizio o nell'astensione dalla pronuncia di condanna;</p></li>

	<li><p>l<b>'affidamento in prova al servizio sociale</b>: istituto disciplinato dall'ordinamento penitenziario, estingue la pena e gli altri effetti penali (non le pene accessorie) in virtù dell'esito positivo del periodo di affidamento in prova;</p></li>

	<li><p>la <b>liberazione anticipata</b>: prevede una detrazione di una quota di pena pari a 45 giorni per ogni semestre di pena effettivamente scontato.</p></li>
</ul>

<section aria-label="End">
<a href="fourth.html">&#171;The fourth Declension</a>
<a href="index.html">Index of Diritto</a>
<a href="pene_accessorie.html">Pene accessorie &#187;</a>
</section>

</div>

</body>
</html>
