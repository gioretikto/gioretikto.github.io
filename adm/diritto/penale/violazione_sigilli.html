<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Legge">
	<title>Legge</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Violazione di sigilli art. 349 c.p.</h1>

<p>Il reato di cui all'<a href="cp.html#349">art. 349 c.p.</a> punisce chiunque viola i sigilli apposti dall'autorità o per disposizione di legge apposti al fine di conservare o identificare una cosa. <br> La norma tutela, sotto il profilo penalistico, l'operato della P.A., ed in particolare l'interesse di questa alla custodia sui beni sui quali viene apposto un vincolo cautelare. <br>È un <b>reato comune</b> che può essere commesso da chiunque, in quanto la norma mira a proteggere l'importanza rivestita dal sigillo, quale segno giuridico di avvertimento, ma è prevista un'aggravante qualora il fatto sia commesso da un soggetto nominato custode della cosa.</p>

<p>L'<b>elemento oggettivo</b> consiste in una <b>condotta che si sostanzia nel provocare la rimozione, la rottura, l'apertura, la distruzione dei sigilli</b>, intendendosi per tali qualsiasi dispositivo o congegno applicato da una pubblica autorità su una cosa, tramite il quale lo Stato manifesta la volontà di assicurarne la conservazione, l'identità o la consistenza oggettiva (bolli o timbri applicati con ceralacca o su piombo, oopure strisce di carta incollata con la firma dei pubblici ufficiali procedenti). <br> L'<b>elemento soggettivo</b> è il <b>dolo generico</b>, inteso come coscienza e volontà del fatto tipico previsto dalla norma incriminatrice.</p>

<p>La <b>consumazione</b> si ha nel momento in cui viene compiuto in concreto l'atto di violazione dei sigilli e il <b>tentativo</b> è ammissibile.</p>

<section aria-label="End">
<a href="abusivo_esercizio_professione.html">«Abusivo esercizio di una professione art. 348 c.p.</a>
<a href="index.html">Index</a>
<a href="turbata_libertà_incanti.html">Turbata libertà degli incanti »</a>
</section>

</article>

</body>
</html>
