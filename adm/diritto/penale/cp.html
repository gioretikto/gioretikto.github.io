<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Codice Penale">
	<title>Codice Penale</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Codice Penale aggiornato con le ultime modifiche legislative introdotte dal D.lgs. n. 150 del 2022 ("Riforma Cartabia") (R.D. 19 ottobre 1930, n. 1398)</h1>

<h2>LIBRO PRIMO - Dei reati in generale</h2>

<ul>
	<li><a href="cp.html#1">Titolo I - Della legge penale (artt. 1-16)</a></li>
	<li><a href="cp.html#17">Titolo II - Delle pene (artt. 17-38)</a></li>
	<li><a href="cp.html#39">Titolo III - Del reato (artt. 39-84)</a></li>
	<li><a href="cp.html#85">Titolo IV - Del reo e della persona offesa dal reato (artt. 85-131)</a></li>
	<li><a href="cp.html#131">Titolo V - Della non punibilità per particolare tenuità del fatto. della modificazione, applicazione ed esecuzione della pena (artt. 131 bis-149)</a></li>
	<li><a href="cp.html#150">Titolo VI - Della estinzione del reato e della pena (artt. 150-184)</a></li>
	<li><a href="cp.html#185">Titolo VII - Delle sanzioni civili (artt. 185-198)</a></li>
	<li><a href="cp.html#199">Titolo VIII - Delle misure amministrative di sicurezza (artt. 199-240 bis)</a></li>
</ul>

<h2>LIBRO SECONDO - Dei delitti in particolare</h2>

<ul>
	<li><a href="cp.html#241">Titolo I - Dei delitti contro la personalità dello stato (artt. 241-313)</a></li>
	<li><a href="cp.html#314">Titolo II - Dei delitti contro la pubblica amministrazione (artt. 314-360)</a></li>
	<li><a href="cp.html#361">Titolo III - Dei delitti contro l'amministrazione della giustizia (artt. 361-401)</a></li>
	<li><a href="cp.html#402">Titolo IV - Dei delitti contro il sentimento religioso e contro la pietà dei defunti (artt. 402-413)</a></li>
	<li><a href="cp.html#414">Titolo V - Dei delitti contro l'ordine pubblico (artt. 414-421)</a></li>
	<li><a href="cp.html#422">Titolo VI - Dei delitti contro l'incolumità pubblica (artt. 422-452)</a></li>
	<li><a href="cp.html#452">Titolo VI bis - Dei delitti contro l'ambiente (artt. 452 bis-452 quaterdecies)</a></li>
	<li><a href="cp.html#453">Titolo VII - Dei delitti contro la fede pubblica (artt. 453-498)</a></li>
	<li><a href="cp.html#499">Titolo VIII - Dei delitti contro l'economia pubblica, l'industria e il commercio (artt. 499-518)</a></li>
	<li><p>Titolo VIII bis - Dei delitti contro il patrimonio culturale</a></li>
	<li><a href="cp.html#519">Titolo IX - Dei delitti contro la moralità pubblica e il buon costume (artt. 519-544)</a></li>
	<li><a href="cp.html#544">544Titolo IX bis - Dei delitti contro il sentimento per gli animali (artt. 544 bis-544 sexies)</a></li>
	<li><a href="cp.html#545">Titolo X - Dei delitti contro la integrità e la sanità della stirpe (artt. 545-555) [ABROGATO]</a></li>
	<li><a href="cp.html#556">Titolo XI - Dei delitti contro la famiglia (artt. 556-574 ter)</a></li>
	<li><a href="cp.html#575">Titolo XII - Dei delitti contro la persona (artt. 575-623 ter)</a></li>
	<li><a href="cp.html#624">Titolo XIII - Dei delitti contro il patrimonio (artt. 624-649 bis)</a></li>
</ul>

<h2>LIBRO TERZO. Delle contravvenzioni in particolare</h2>

<ul>
	<li><a href="cp.html#650">Titolo I - Delle contravvenzioni di polizia (artt. 650-730)</a></li>
	<li><a href="cp.html#731">Titolo II - Delle contravvenzioni concernenti l'attività sociale della pubblica amministrazione (artt. 731-734)</a></li>
	<li><a href="cp.html#734">Titolo II bis - Delle contravvenzioni concernenti la tutela della riservatezza (art. 734 bis)</a></li>
</ul>

<h3 id="1">Art. 1. Reati e pene: disposizione espressa di legge</h3>

<p>Nessuno può essere punito per un fatto che non sia espressamente preveduto come reato dalla legge, né con pene che non siano da essa stabilite.</p>

<h3 id="2">Art. 2. Successione di leggi penali</h3>

<p>Nessuno può essere punito per un fatto che, secondo la legge del tempo in cui fu commesso, non costituiva reato [25 Cost.].<br> Nessuno può essere punito per un fatto che, secondo una legge posteriore, non costituisce reato; e, se vi è stata condanna, ne cessano l'esecuzione e gli effetti penali. <br> Se vi è stata condanna a pena detentiva e la legge posteriore prevede esclusivamente la pena pecuniaria, la pena detentiva inflitta si converte immediatamente nella corrispondente pena pecuniaria, ai sensi dell'articolo 135.<br> Se la legge del tempo in cui fu commesso il reato e le posteriori sono diverse, si applica quella le cui disposizioni sono più favorevoli al reo, salvo che sia stata pronunciata sentenza irrevocabile [648 c.p.p.].<br> Se si tratta di leggi eccezionali o temporanee, non si applicano le disposizioni dei capoversi precedenti. <br> Le disposizioni di questo articolo si applicano altresì nei casi di decadenza e di mancata ratifica di un decreto-legge e nel caso di un decreto-legge convertito in legge con emendamenti.</p>

<p><b>Note</b>. *Il <i>principio di irretroattività</i>, di cui si trova espresso riferimento tanto nel codice penale (art. 2 comma 1 c.p.), qunato nella Costituzione (art. 25, comma 2, Cost.), rappresenta un principio cardine del diritto penale, in quanto mira alla tutela dell'esigenza di certezza: l'individuo, deve avere la consapevolezza, nel momento stesso in cui agisce, se il suo comoportamento sia lecito o vietato e, in quest'ultimo caso, in che misura punito. <br> Tuttavia nell'art. 2 c.p. emerge altresì un ulteriore principio, che non trova apparentemente copertura costituzionale: il principio della cd. <b>retroattività favorevole</b>, ispirato a quello più generale del <i><b>favor rei</b></i>. Nello specifico, al comma 2, 3 e 4. </p>

<p>Il principio di retroattività della legge favorevole incontra deroghe previste dal comma 5. Per quanto attiene ai fatti concomitanti, ovvero commessi durante il periodo di vigenza del decreto che introduca una disciplina più favorevole al reo o abroghi una incriminazione preesistente,la dottrina maggioritaria propende per la piena operatività del decreto-legge, se no si paleserebbe una deroga al principio di irretroattività della legge penale incriminatrice più sfavorevole in violazione dell'art. 25, comma 2, Cost. (Corte Costituzionale, con sentenza 19 febbraio 1985, n. 51)</p>

<h3 id="3">Art. 3. Obbligatorietà della legge penale</h3>

<p>La legge penale italiana obbliga tutti coloro che, cittadini o stranieri, si trovano nel territorio dello Stato, salve le eccezioni stabilite dal diritto pubblico interno [1080 cod. nav.] o dal diritto internazionale.<br> La legge penale italiana obbliga altresì tutti coloro che, cittadini o stranieri, si trovano all'estero, ma limitatamente ai casi stabiliti dalla legge medesima o dal diritto internazionale.</p>

<h3 id="7">Art. 7. Reati commessi all'estero </h3>

<p>È punito secondo la legge italiana il cittadino o lo straniero che commette in territorio estero taluno dei seguenti reati:</p>

<ol>
	<li><p>delitti contro la personalità dello Stato italiano(2) [241-313; c. nav. 1088];</p></li>
	<li><p>delitti di contraffazione del sigillo dello Stato e di uso di tale sigillo contraffatto [467];</p></li>
	<li><p>delitti di falsità in monete aventi corso legale nel territorio dello Stato, o in valori di bollo o in carte di pubblico credito italiano [453-461, 464-466];</p></li>
	<li><p>delitti commessi da pubblici ufficiali [357] a servizio dello Stato, abusando dei poteri o violando i doveri inerenti alle loro funzioni [314 ss.];</p></li>
	<li><p>ogni altro reato per il quale speciali disposizioni di legge [501 4, 537, 591 2, 604, 642 4; c. nav. 1080](3) o convenzioni internazionali(4) stabiliscono l'applicabilità della legge penale italiana.</p></li>
</ol>

<h3 id="8">Art. 8. Delitto politico commesso all'estero</h3>

<p>Il cittadino o lo straniero [248 2, 249 2], che commette in territorio estero un delitto politico non compreso tra quelli indicati nel numero 1 dell'articolo precedente, è punito secondo la legge italiana [112], a richiesta del Ministro della giustizia [128-129; c.p.p. 342]. <br> Se si tratta di delitto punibile a querela della persona offesa, occorre, oltre tale richiesta, anche la querela [120-126; c.p.p. 336-340]. <br> Agli effetti della legge penale, è delitto politico ogni delitto, che offende un interesse politico dello Stato, ovvero un diritto politico del cittadino [241-294]. È altresì considerato delitto politico il delitto comune determinato, in tutto o in parte, da motivi politici).</p>

<h3 id="9">Art. 9. Delitto comune del cittadino all'estero </h3>

<p>Il cittadino, che, fuori dei casi indicati nei due articoli precedenti, commette in territorio estero un delitto per il quale la legge italiana stabilisce [la pena di morte o](2) l'ergastolo, o la reclusione non inferiore nel minimo a tre anni, è punito secondo la legge medesima [112], sempre che si trovi nel territorio dello Stato(3). <br> Se si tratta di delitto per il quale è stabilita una pena restrittiva della libertà personale di minore durata, il colpevole è punito a richiesta del Ministro della giustizia ovvero a istanza o a querela della persona offesa(4). <br> Nei casi preveduti dalle disposizioni precedenti, qualora si tratti di delitto commesso a danno delle Comunità europee, di uno Stato estero(5) o di uno straniero, il colpevole è punito a richiesta del Ministro della giustizia, sempre che l'estradizione [c.p.p. 697] di lui non sia stata conceduta, ovvero non sia stata accettata dal Governo dello Stato in cui egli ha commesso il delitto(6). <br> Nei casi preveduti dalle disposizioni precedenti, la richiesta del Ministro della giustizia o l'istanza o la querela della persona offesa non sono necessarie per i delitti previsti dagli articoli 320, 321, 346 bis, 648 e 648 ter 1(7)(8).</p>

<h3 id="10">Art. 10. Delitto comune dello straniero all'estero</h3>

<p>Lo straniero, che, fuori dei casi indicati negli articoli 7 e 8, commette in territorio estero, a danno dello Stato(2) o di un cittadino, un delitto per il quale la legge italiana stabilisce [la pena di morte o](3) l'ergastolo, o la reclusione non inferiore nel minimo a un anno, è punito secondo la legge medesima [112], sempre che si trovi nel territorio dello Stato, e vi sia richiesta del Ministro della giustizia, ovvero istanza o querela della persona offesa. <br> Se il delitto è commesso a danno delle Comunità europee, di uno Stato estero(4) o di uno straniero, il colpevole è punito secondo la legge italiana, a richiesta del Ministro della giustizia, sempre che:</p>

<ol>
	<li><p>si trovi nel territorio dello Stato;</p></li>
	<li><p>si tratti di delitto per il quale è stabilita la pena [di morte o] dell'ergastolo ovvero della reclusione non inferiore nel minimo a tre anni;
	<li><p>l'estradizione di lui non sia stata conceduta, ovvero non sia stata accettata dal Governo dello Stato in cui egli ha commesso il delitto, o da quello dello Stato a cui egli appartiene.
</ol>

<p>La richiesta del Ministro della giustizia o l'istanza o la querela della persona offesa non sono necessarie per i delitti previsti dagli articoli 317, 318, 319, 319 bis, 319 ter, 319 quater, 320, 321, 322 e 322 bis.(5)</p>

<h3 id="11">Art. 11. Rinnovamento del giudizio</h3>

<p>Nel caso indicato nell'articolo 6, il cittadino o lo straniero è giudicato nello Stato, anche se sia stato giudicato all'estero [138, 201]. <br> Nei casi indicati negli articoli 7, 8, 9 e 10, il cittadino o lo straniero, che sia stato giudicato all'estero, è giudicato nuovamente nello Stato, qualora il Ministro della giustizia ne faccia richiesta.</p>

<h3 id="12">Art. 12. Rinnovamento del giudizio</h3>

<p>Alla sentenza penale straniera pronunciata per un delitto può essere dato riconoscimento [730c.p.p. ]:</p>

<ol>
	<li><p>per stabilire la recidiva o un altro effetto penale della condanna, ovvero per dichiarare l'abitualità o la professionalità nel reato o la tendenza a delinquere;</p></li>
	<li><p>quando la condanna importerebbe, secondo la legge italiana, una pena accessoria(1);</p></li>
	<li><p>quando, secondo la legge italiana, si dovrebbe sottoporre la persona condannata o prosciolta, che si trova nel territorio dello Stato, a misure di sicurezza personali;</p></li>
	<li><p>quando la sentenza straniera porta condanna alle restituzioni o al risarcimento del danno [185], ovvero deve, comunque, esser fatta valere in giudizio nel territorio dello Stato, agli effetti delle restituzioni o del risarcimento del danno, o ad altri effetti civili [185-198; c.p.p. 741].</p></li>
</ol>

<p>Per farsi luogo al riconoscimento, la sentenza deve essere stata pronunciata dall'Autorità giudiziaria di uno Stato estero col quale esiste trattato di estradizione. Se questo non esiste, la sentenza estera può essere egualmente ammessa a riconoscimento nello Stato, qualora il Ministro della giustizia ne faccia richiesta. Tale richiesta non occorre se viene fatta istanza per il riconoscimento agli effetti indicati nel numero 4(2)(3).</p>

<h3 id="13">Art. 13. Estradizione</h3>

<p>L'estradizione è regolata dalla legge penale italiana [730-741c.p.p.], dalle convenzioni e dagli usi internazionali(1). <br> L'estradizione non è ammessa, se il fatto che forma oggetto della domanda di estradizione, non è preveduto come reato dalla legge italiana e dalla legge straniera(2). <br> L'estradizione può essere concessa od offerta, anche per reati non preveduti nelle convenzioni internazionali, purché queste non ne facciano espresso divieto. <br> Non è ammessa l'estradizione del cittadino, salvo che sia espressamente consentita nelle convenzioni internazionali(3).</p>

<h3 id="14">Art. 14. Computo e decorrenza dei termini</h3>

<p>Quando la legge penale fa dipendere un effetto giuridico dal decorso del tempo, per il computo di questo si osserva il calendario comune. <br> Ogni qual volta la legge penale stabilisce un termine per il verificarsi di un effetto giuridico(1), il giorno della decorrenza non è computato nel termine.</p>

<h3 id="15">Art. 15. Materia regolata da più leggi penali o da più disposizioni della medesima legge penale</h3>

<p>Quando più leggi penali o più disposizioni della medesima legge penale regolano la stessa materia, la legge o la disposizione di legge speciale deroga alla legge o alla disposizione di legge generale, salvo che sia altrimenti stabilito [68].</p>

<h3 id="17">Art. 17. Pene principali: specie</h3>

<p>Le pene principali stabilite per i delitti sono:</p>

<ol>
	<li><p>[la morte];</p></li>
	<li><p>l'ergastolo [22];</p></li>
	<li><p>la reclusione [23];</p></li>
	<li><p>la multa [24].</p></li>
</ol>

<p>Le pene principali stabilite per le contravvenzioni sono:</p>

<ol>
	<li><p>l'arresto [25];</p></li>
	<li><p>l'ammenda [26].</p></li>
</ol>

<h3 id="19">Art. 19. Pene accessorie: specie</h3>

<p>Le pene accessorie per i delitti sono:</p>

<ol>
	<li><p>l'interdizione dai pubblici uffici [28];</p></li>
	<li><p>l'interdizione da una professione o da un'arte [30];</p></li>
	<li><p>l'interdizione legale [32];</p></li>
	<li><p>l'interdizione dagli uffici direttivi delle persone giuridiche e delle imprese [32bis];</p></li>
	<li><p>l'incapacità di contrattare con la pubblica amministrazione [32ter, 32quater];</p></li>
	<li><p>-bis) l'estinzione del rapporto di impiego o di lavoro;</p></li>
	<li><p>la decadenza o la sospensione dall'esercizio della responsabilità genitoriale [34].</p></li>
</ol>

<p>Le pene accessorie per le contravvenzioni sono:</p>

<ol>
	<li><p>la sospensione dall'esercizio di una professione o di un'arte [35];</p></li>
	<li><p>la sospensione dagli uffici direttivi delle persone giuridiche e delle imprese [35bis].</p></li>
</ol>

<p>Pena accessoria comune ai delitti e alle contravvenzioni è la pubblicazione della sentenza penale di condanna [36; c.p.p. 543]. <br> La legge penale determina gli altri casi in cui le pene accessorie stabilite per i delitti sono comuni alle contravvenzioni [671 2].</p>

<h3 id="21">Art. 21. Pene sostitutive delle pene detentive brevi </h3>

<P>Salvo quanto previsto da particolari disposizioni di legge, le pene sostitutive della reclusione e dell'arresto sono disciplinate dal Capo III della legge 24 novembre 1981, n. 689, e sono le seguenti:</p>

<ol>
	<li><p>la semilibertà sostitutiva;</p></li>
	<li><p>la detenzione domiciliare sostitutiva;</p></li>
	<li><p>il lavoro di pubblica utilità sostitutivo;</p></li>
	<li><p>la pena pecuniaria sostitutiva.</p></li>
</ol>

<p>La semilibertà sostitutiva e la detenzione domiciliare sostitutiva possono essere applicate dal giudice in caso di condanna alla reclusione o all'arresto non superiori a quattro anni. <br> Il lavoro di pubblica utilità sostitutivo può essere applicato dal giudice in caso di condanna alla reclusione o all'arresto non superiori a tre anni. <br> La pena pecuniaria sostitutiva può essere applicata dal giudice in caso di condanna alla reclusione o all'arresto non superiori a un anno.</p>

<h3 id="22">Art. 22. Ergastolo</h3>

<p>La pena dell'ergastolo è perpetua, ed è scontata in uno degli stabilimenti a ciò destinati, con l'obbligo del lavoro e con l'isolamento notturno [29, 32, 32bis, 32ter, 32quater, 36]. <br> Il condannato all'ergastolo può essere ammesso al lavoro all'aperto.</p>

<h3 id="23">Art. 23. Reclusione</h3>

<p>La pena della reclusione si estende da quindici giorni a ventiquattro anni, ed è scontata in uno degli stabilimenti a ciò destinati, con l'obbligo del lavoro e con l'isolamento notturno [64, 66, 78, 136].
<br> Il condannato alla reclusione, che ha scontato almeno un anno della pena, può essere ammesso al lavoro all'aperto. <br> [Sono applicabili alla pena della reclusione le disposizioni degli ultimi due capoversi dell'articolo precedente.]</p>

<h3 id="24">Art. 24. Multa</h3>

<p>La pena della multa consiste nel pagamento allo Stato di una somma non inferiore a euro cinquanta, né superiore a euro cinquantamila. <br> Per i delitti determinati da motivi di lucro, se la legge stabilisce soltanto la pena della reclusione, il giudice può aggiungere la multa da euro cinquanta a euro venticinquemila.</p>

<h3 id="25">Art. 25. Arresto</h3>

<p>La pena dell'arresto si estende da cinque giorni a tre anni, ed è scontata in uno degli stabilimenti a ciò destinati o in sezioni speciali, con l'obbligo del lavoro e con l'isolamento notturno [64, 66, 78, 136]. <br> Il condannato all'arresto può essere addetto a lavori anche diversi da quelli organizzati nello stabilimento, avuto riguardo alle sue attitudini e alle sue precedenti occupazioni.</p>

<h3 id="29">Art. 29. Casi nei quali alla condanna consegue l'interdizione dai pubblici uffici</h3>

<p>La condanna all'ergastolo [22] e la condanna alla reclusione [23] per un tempo non inferiore a cinque anni importano l'interdizione perpetua del condannato dai pubblici uffici; e la condanna alla reclusione per un tempo non inferiore a tre anni importa l'interdizione dai pubblici uffici per la durata di anni cinque [31, 33, 98 2, 139, 140, 314 2, 315 2, 317 2](1)(2). <br> La dichiarazione di abitualità [102-104] o di professionalità nel delitto [105], ovvero di tendenza a delinquere [108], importa l'interdizione perpetua dai pubblici uffici [33].</p>

<h3 id="39">Art. 39. Reato: distinzione fra delitti e contravvenzioni</h3>

<p>I reati si distinguono in delitti e contravvenzioni, secondo la diversa specie delle pene per essi rispettivamente stabilite da questo codice.</p>

<h3 id="42">Art. 42. Responsabilità per dolo o per colpa o per delitto preterintenzionale. Responsabilità obiettiva</h3>

<p>Nessuno può essere punito per un'azione od omissione preveduta dalla legge come reato, se non l'ha commessa con coscienza e volontà. <br> Nessuno può essere punito per un fatto preveduto dalla legge come delitto, se non l'ha commesso con dolo, salvo i casi di delitto preterintenzionale o colposo espressamente preveduti dalla legge. <br> La legge determina i casi nei quali l'evento è posto altrimenti a carico dell'agente, come conseguenza della sua azione od omissione. <br> Nelle contravvenzioni ciascuno risponde della propria azione od omissione cosciente e volontaria, sia essa dolosa o colposa.</p>

<h3 id="43">Art. 43. Elemento psicologico del reato</h3>

<p>Il delitto: è doloso, o secondo l'intenzione, quando l'evento dannoso o pericoloso, che è il risultato dell'azione od omissione e da cui la legge fa dipendere l'esistenza del delitto, è dall'agente preveduto e voluto come conseguenza della propria azione od omissione; <br> è preterintenzionale, o oltre l'intenzione, quando dall'azione od omissione deriva un evento dannoso o pericoloso più grave di quello voluto dall'agente; <br> è colposo, o contro l'intenzione, quando l'evento, anche se preveduto, non è voluto dall'agente e si verifica a causa di negligenza o imprudenza o imperizia, ovvero per inosservanza di leggi, regolamenti, ordini o discipline. <br> La distinzione tra reato doloso e reato colposo, stabilita da questo articolo per i delitti(4), si applica altresì alle contravvenzioni, ogni qualvolta per queste la legge penale faccia dipendere da tale distinzione un qualsiasi effetto giuridico.</p>

<h3 id="45">Art. 45. Caso fortuito o forza maggiore</h3>

<p>Non è punibile chi ha commesso il fatto per caso fortuito o per forza maggiore.</p>

<h3 id="46">Art. 46. Costringimento fisico</h3>

<p>Non è punibile chi ha commesso il fatto per esservi stato da altri costretto, mediante violenza fisica alla quale non poteva resistere o comunque sottrarsi. <br> In tal caso, del fatto commesso dalla persona costretta risponde l'autore della violenza.</p>

<h3 id="47">Art. 47. Costringimento fisico</h3>

<p>L'errore sul fatto che costituisce il reato esclude la punibilità dell'agente. Nondimeno, se si tratta di errore determinato da colpa, la punibilità non è esclusa, quando il fatto è preveduto dalla legge come delitto colposo. <br> L'errore sul fatto che costituisce un determinato reato non esclude la punibilità per un reato diverso. <br> L'errore su una legge diversa dalla legge penale esclude la punibilità, quando ha cagionato un errore sul fatto che costituisce il reato.</p>

<h3 id="50">Art. 50. Consenso dell'avente diritto</h3>

<p>Non è punibile chi lede o pone in pericolo un diritto(2), col consenso(3) della persona che può validamente disporne (579; c.c. 5).</p>

<p><b>Note</b>. In tema di eutanasia, il nostro legislatore, sebbene abbia previsto per colui che causi la morte ad un altro individuo con il consenso della vittima una pena edittale minore rispetto a quelle previste per l'omicidio doloso, ex <a href="cp.html">#575art. 575 c.p.</a>, non ha contemplato la scriminante del consenso dell'avente diritto, prevista dall'art. 50 c.p., in quanto ha inteso valutare la vita umana così importante da essere indisponibile.</p>

<h3 id="54">Art. 54. Stato di necessità</h3>

<p>Non è punibile chi ha commesso il fatto per esservi stato costretto dalla necessità di salvare sé od altri(1) dal pericolo attuale di un danno grave alla persona(2), pericolo da lui non volontariamente causato(3), né altrimenti evitabile, sempre che il fatto sia proporzionato al pericolo(4). <br> Questa disposizione non si applica a chi ha un particolare dovere giuridico di esporsi al pericolo(5). <br> La disposizione della prima parte di questo articolo si applica anche se lo stato di necessità è determinato dall'altrui minaccia; ma, in tal caso, del fatto commesso dalla persona minacciata risponde chi l'ha costretta a commetterlo [55].</p>

<footer>(5)La norma ricorda il limite di applicabilità della norma in esame, di cui non potrà fruire chi ha un dovere giuridico di esporsi al pericolo. Si pensi al comandante di una nave, il quale non potrà invocare lo stato di necessità qualora abbia ucciso un passeggero allo scopo di mettersi in salvo sull'ultima scialuppa. </footer>

<h3 id="61">Art. 61. Circostanze aggravanti comuni</h3>

<p>Aggravano il reato, quando non ne sono elementi costitutivi o circostanze aggravanti speciali [578 comma 3, 579 comma 3], le circostanze seguenti:</p>

<p>1) l'avere agito per motivi abietti o futili [576 comma 1 n. 2, 577 comma 1 n. 4];<br>
2) l'aver commesso il reato per eseguirne od occultarne un altro, ovvero per conseguire o assicurare a sé o ad altri il prodotto o il profitto o il prezzo ovvero la impunità di un altro reato [576 comma 1 n. 1; c.p.p. 4, 12 lett. c];<br>
3) l'avere, nei delitti colposi [43], agito nonostante la previsione dell'evento;<br>
4) l'avere adoperato sevizie, o l'aver agito con crudeltà verso le persone [576 comma 1 n. 2, 577 comma 1 n. 4](4);<br>
5) l’avere profittato di circostanze di tempo, di luogo o di persona, anche in riferimento all’età, tali da ostacolare la pubblica o privata difesa(5);<br>
6) l'avere il colpevole commesso il reato durante il tempo in cui si è sottratto volontariamente alla esecuzione di un mandato o di un ordine di arresto o di cattura o di carcerazione, spedito per un precedente reato [576 comma 1 n. 3, 576 comma 2; c.p.p. 296](6);<br>
7) l'avere, nei delitti contro il patrimonio [624-648; c. nav. 1135-1149], o che comunque offendono il patrimonio, ovvero nei delitti determinati da motivi di lucro [481 comma 2], cagionato alla persona offesa dal reato un danno patrimoniale di rilevante gravità(7);<br>
8) l'avere aggravato o tentato di aggravare le conseguenze del delitto commesso;<br>
9) l'aver commesso il fatto con abuso dei poteri, o con violazione dei doveri inerenti a una pubblica funzione o a un pubblico servizio, ovvero alla qualità di ministro di un culto;<br>
10) l'avere commesso il fatto contro un pubblico ufficiale o una persona incaricata di un pubblico servizio, o rivestita della qualità di ministro del culto cattolico o di un culto ammesso nello Stato, ovvero contro un agente diplomatico o consolare di uno Stato estero, nell'atto o a causa dell'adempimento delle funzioni o del servizio;<br>
11) l'avere commesso il fatto con abuso di autorità o di relazioni domestiche, ovvero con abuso di relazioni di ufficio, di prestazione d'opera, di coabitazione, o di ospitalità [646 comma 3, 649](10);;
<br>11-bis) l'avere il colpevole commesso il fatto mentre si trova illegalmente sul territorio nazionale;<br>
<br>11-ter) l'aver commesso un delitto contro la persona ai danni di un soggetto minore all'interno o nelle adiacenze di istituti di istruzione o di formazione;<br>
<br>11-quater) l'avere il colpevole commesso un delitto non colposo durante il periodo in cui era ammesso ad una misura alternativa alla detenzione in carcere;<br>
<br>11-quinquies) l'avere, nei delitti non colposi contro la vita e l'incolumità individuale e contro la libertà personale, commesso il fatto in presenza o in danno di un minore di anni diciotto ovvero in danno di persona in stato di gravidanza;<br>
<br>11-sexies) l’avere, nei delitti non colposi, commesso il fatto in danno di persone ricoverate presso strutture sanitarie o presso strutture sociosanitarie residenziali o semiresidenziali, pubbliche o private, ovvero presso strutture socio-educative;<br>
<br>11-septies) l'avere commesso il fatto in occasione o a causa di manifestazioni sportive o durante i trasferimenti da o verso i luoghi in cui si svolgono dette manifestazioni.<br>
<br>11-octies) l'avere agito, nei delitti commessi con violenza o minaccia, in danno degli esercenti le professioni sanitarie e socio-sanitarie nonché di chiunque svolga attività ausiliarie di cura, assistenza sanitaria o soccorso, funzionali allo svolgimento di dette professioni, a causa o nell'esercizio di tali professioni o attività).</p>

<h3 id="70">Art. 70. Circostanze oggettive e soggettive</h3>

<p>Agli effetti della legge penale:</p>

<ol>
	<li><p>sono circostanze oggettive quelle che concernono la natura, la specie, i mezzi, l'oggetto, il tempo, il luogo e ogni altra modalità dell'azione, la gravità del danno o del pericolo, ovvero le condizioni o le qualità personali dell'offeso;</p></li>

	<li><p>sono circostanze soggettive quelle che concernono la intensità del dolo o il grado della colpa, o le condizioni e le qualità personali del colpevole, o i rapporti fra il colpevole e l'offeso, ovvero che sono inerenti alla persona del colpevole.</p></li>

</ol>

<p>Le circostanze inerenti alla persona del colpevole [69 4] riguardano la imputabilità e la recidiva.</p>

<h3 id="81">Art. 81.Concorso formale. Reato continuato</h3>

<p>È punito con la pena che dovrebbe infliggersi per la violazione più grave aumentata sino al triplo(2) chi con una sola azione od omissione viola diverse disposizioni di legge ovvero commette più violazioni della medesima disposizione di legge(3).<br> Alla stessa pena soggiace chi con più azioni od omissioni(4), esecutive di un medesimo disegno criminoso(5), commette anche in tempi diversi(6) più violazioni della stessa o di diverse disposizioni di legge(7). <br> Nei casi preveduti da quest'articolo, la pena non può essere superiore a quella che sarebbe applicabile a norma degli articoli precedenti(8). <br> Fermi restando i limiti indicati al terzo comma, se i reati in concorso formale o in continuazione con quello più grave sono commessi da soggetti ai quali sia stata applicata la recidiva prevista dall'articolo 99, quarto comma, l'aumento della quantità di pena non può essere comunque inferiore ad un terzo della pena stabilita per il reato più grave.</p>

<h3 id="109">Art. 109. Effetti della dichiarazione di abitualità, professionalità o tendenza a delinquere</h3>

<p>Oltre agli aumenti di pena stabiliti per la recidiva e i particolari effetti indicati da altre disposizioni di legge, la dichiarazione di abitualità o di professionalità nel reato o di tendenza a delinquere importa l'applicazione di misure di sicurezza [216, 226, 230]. <br> La dichiarazione di abitualità o di professionalità nel reato può essere pronunciata in ogni tempo, anche dopo la esecuzione della pena [205]; ma se è pronunciata dopo la sentenza di condanna [c.p.p. 533], non si tiene conto della successiva condotta del colpevole e rimane ferma la pena inflitta. <br> La dichiarazione di tendenza a delinquere non può essere pronunciata che con la sentenza di condanna. <br> La dichiarazione di abitualità e professionalità nel reato e quella di tendenza a delinquere si estinguono per effetto della riabilitazione [178-181; c.p.p. 683].</p>

<h3 id="110">Art. 110. Pena per coloro che concorrono nel reato</h3>

<p>Quando più persone concorrono nel medesimo reato, ciascuna di esse soggiace alla pena per questo stabilita, salve le disposizioni degli articoli seguenti.</p>

<h3 id="124">Art. 124. Termine per proporre la querela. Rinuncia</h3>

<p>Salvo che la legge disponga altrimenti, il diritto di querela non può essere esercitato, decorsi tre mesi dal giorno della notizia del fatto che costituisce il reato.<br> Il diritto di querela non può essere esercitato se vi è stata rinuncia espressa [c.p.p. 339] o tacita da parte di colui al quale ne spetta l'esercizio [542](2). <br> Vi è rinuncia tacita, quando chi ha facoltà di proporre querela ha compiuto fatti incompatibili con la volontà di querelarsi [597](3). <br> La rinuncia si estende di diritto a tutti coloro che hanno commesso il reato(4).</p>

<h3 id="151">Art. 151. Amnistia</h3>

<p>L'amnistia estingue il reato, e, se vi è stata condanna [c.p.p. 648, 650], fa cessare l'esecuzione della condanna e le pene accessorie [c.p.p. 672]. <br> Nel concorso di più reati, l'amnistia si applica ai singoli reati per i quali è conceduta. <br> La estinzione del reato per effetto dell'amnistia è limitata ai reati commessi a tutto il giorno precedente la data del decreto, salvo che questo stabilisca una data diversa. <br> L'amnistia può essere sottoposta a condizioni o ad obblighi [c.p.p. 672]. L'amnistia non si applica ai recidivi, nei casi preveduti dai capoversi dell'articolo 99, né ai delinquenti abituali, o professionali o per tendenza, salvo che il decreto disponga diversamente.</p>

<h3 id="160">Art. 160. Interruzione del corso della prescrizione </h3>

<p>[Il corso della prescrizione è interrotto dalla sentenza di condanna [<a href="cpp.htl#533">c.p.p. 533</a>] o dal decreto di condanna [c.p.p. 459, 565]](1). <br> Interrompono la prescrizione l'ordinanza che applica le misure cautelari personali e quella di convalida del fermo o dell'arresto, l'interrogatorio reso davanti al pubblico ministero o alla polizia giudiziaria, su delega del pubblico ministero, o al giudice, l'invito a presentarsi al pubblico ministero per rendere l'interrogatorio, il provvedimento del giudice di fissazione dell'udienza in camera di consiglio per la decisione sulla richiesta di archiviazione, la richiesta di rinvio a giudizio, il decreto di fissazione della udienza preliminare, l'ordinanza che dispone il giudizio abbreviato, il decreto di fissazione della udienza per la decisione sulla richiesta di applicazione della pena, la presentazione o la citazione per il giudizio direttissimo, il decreto che dispone il giudizio immediato, il decreto che dispone il giudizio, il decreto di citazione a giudizio e il decreto di condanna(2)(3). <br> La prescrizione interrotta comincia nuovamente a decorrere dal giorno dell'interruzione. Se più sono gli atti interruttivi, la prescrizione decorre dall'ultimo di essi; ma in nessun caso i termini stabiliti nell'articolo 157 possono essere prolungati oltre i limiti di cui all'art 161 secondo comma, fatta eccezione per i reati di cui all'articoli 51, commi 3 bis e 3 quater, del codice di procedura penale(4).</p>

<h3 id="173">Art. 173. Estinzione delle pene dell'arresto e dell'ammenda per decorso del tempo</h3>

<p>Le pene dell'arresto e dell'ammenda si estinguono nel termine di cinque anni. Tale termine è raddoppiato se si tratta di recidivi, nei casi preveduti dai capoversi dell'articolo 99, ovvero di delinquenti abituali [102-104], professionali [105] o per tendenza [108](1). <br> Se, congiuntamente alla pena dell'arresto, è inflitta la pena dell'ammenda, per l'estinzione dell'una e dell'altra pena si ha riguardo soltanto al decorso del termine stabilito per l'arresto. <br> Per la decorrenza del termine si applicano le disposizioni del terzo, quarto e quinto capoverso dell'articolo precedente.</p>

<h3 id="174">Art. 174. Indulto e grazia</h3>

<p>L'indulto o la grazia condona, in tutto o in parte, la pena inflitta, o la commuta in un'altra specie di pena stabilita dalla legge. Non estingue le pene accessorie, salvo che il decreto disponga diversamente, e neppure gli altri effetti penali della condanna<br> Nel concorso di più reati, l'indulto si applica una sola volta, dopo cumulate le pene, secondo le norme concernenti il concorso dei reati. <br> Si osservano, per l'indulto, le disposizioni contenute nei tre ultimi capoversi dell'articolo 151 [c.p.p. 672].</p>

<h3 id="178">Art. 178. Riabilitazione</h3>

<p>La riabilitazione [c.p.p. 683] estingue le pene accessorie [19] ed ogni altro effetto penale della condanna [106, 109, 556], salvo che la legge disponga altrimenti [164].</p>

<h3 id="179">Art. 179. Condizioni per la riabilitazione</h3>

<p>La riabilitazione è conceduta quando siano decorsi almeno tre anni dal giorno in cui la pena principale sia stata eseguita o siasi in altro modo estinta, e il condannato abbia dato prove effettive e costanti di buona condotta. <br> Il termine è di almeno otto anni se si tratta di recidivi, nei casi preveduti dai capoversi dell'articolo 99. <br> Il termine è di dieci anni se si tratta di delinquenti abituali [102-104], professionali [105] o per tendenza [108] e decorre dal giorno in cui sia stato revocato l'ordine di assegnazione ad una colonia agricola o ad una casa di lavoro [216]. <br> Qualora sia stata concessa la sospensione condizionale della pena ai sensi dell'articolo 163, primo, secondo e terzo comma, il termine di cui al primo comma decorre dallo stesso momento dal quale decorre il termine di sospensione della pena. <br> Qualora sia stata concessa la sospensione condizionale della pena ai sensi del quarto comma dell'articolo 163, la riabilitazione è concessa allo scadere del termine di un anno di cui al medesimo quarto comma, purché sussistano le altre condizioni previste dal presente articolo. <br> La riabilitazione non può essere conceduta quando il condannato:</p>

<ol>
	<li><p>sia stato sottoposto a misura di sicurezza [215], tranne che si tratti di espulsione dello straniero dallo Stato [235] ovvero di confisca [240], e il provvedimento non sia stato revocato;
	<li><p>non abbia adempiuto le obbligazioni civili derivanti dal reato [185, 186], salvo che dimostri di trovarsi nella impossibilità di adempierle.</p></li>
</ol>

<p>La riabilitazione concessa a norma dei commi precedenti non produce effetti sulle pene accessorie perpetue. Decorso un termine non inferiore a sette anni dalla riabilitazione, la pena accessoria perpetua è dichiarata estinta, quando il condannato abbia dato prove effettive e costanti di buona condotta.</p>

<h3 id="185">Art. 185. Restituzioni e risarcimento del danno</h3>

<p>Ogni reato obbliga alle restituzioni, a norma delle leggi civili [1168-1169]. <br> Ogni reato, che abbia cagionato un danno patrimoniale o non patrimoniale [2059], obbliga al risarcimento il colpevole e le persone che, a norma delle leggi civili, debbono rispondere per il fatto di lui [2043-2054].</p>

<h3 id="240">Art. 240. Confisca</h3>

<p>Nel caso di condanna, il giudice può ordinare la confisca delle cose che servirono o furono destinate a commettere il reato, e delle cose che ne sono il prodotto o il profitto [c.p.p. 676, 733, 316 ss., 321 ss., 86 disp. att. c.p.p.](1). È sempre ordinata la confisca(2):</p>

<p>1) delle cose che costituiscono il prezzo del reato; <br> 1-bis) dei beni e degli strumenti informatici o telematici che risultino essere stati in tutto o in parte utilizzati per la commissione dei reati di cui agli articoli 615 ter, 615 quater, 615 quinquies, 617 bis, 617 ter, 617 quater, 617 quinquies, 617 sexies, 635 bis, 635 ter, 635 quater, 635 quinquies, 640 ter e 640 quinquies nonché dei beni che ne costituiscono il profitto o il prodotto ovvero di somme di denaro, beni o altre utilità di cui il colpevole ha la disponibilità per un valore corrispondente a tale profitto o prodotto, se non è possibile eseguire la confisca del profitto o del prodotto diretti(3); <br> 2) delle cose, la fabbricazione, l'uso, il porto, la detenzione e l'alienazione delle quali costituisce reato, anche se non è stata pronunciata condanna(4).</p>

<p>Le disposizioni della prima parte e dei numeri 1 e 1-bis del capoverso precedente non si applicano se la cosa o il bene o lo strumento informatico o telematico appartiene a persona estranea al reato(5). La disposizione del numero 1-bis del capoverso precedente si applica anche nel caso di applicazione della pena su richiesta delle parti a norma dell'articolo 444 del codice di procedura penale(6). <br> 
La disposizione del numero 2 non si applica se la cosa appartiene a persona estranea al reato e la fabbricazione, l'uso, il porto, la detenzione o l'alienazione possono essere consentiti mediante autorizzazione amministrativa [c.p.p. 676](7).</p>

<h2>Titolo II. Dei delitti contro la pubblica amministrazione. Capo I - Dei delitti dei pubblici ufficiali contro la pubblica amministrazione</h2>

<h3 id="314">Art. 314. Peculato</h3>

<p>Il pubblico ufficiale o l'incaricato di un pubblico servizio, che, avendo per ragione del suo ufficio o servizio il possesso o comunque la disponibilità di denaro o di altra cosa mobile altrui, se ne appropria, è punito con la reclusione da quattro a dieci anni e sei mesi. <br> Si applica la pena della reclusione da sei mesi a tre anni quando il colpevole ha agito al solo scopo di fare uso momentaneo della cosa, e questa, dopo l'uso momentaneo, è stata immediatamente restituita.</p>

<h3 id="316">Art. 316. Peculato mediante profitto dell'errore altrui</h3>

<p>Il pubblico ufficiale o l'incaricato di un pubblico servizio, il quale, nell'esercizio delle funzioni o del servizio(1), giovandosi dell'errore altrui(2), riceve o ritiene indebitamente, per sé o per un terzo(3), denaro od altra utilità, è punito con la reclusione da sei mesi a tre anni. <br> La pena è della reclusione da sei mesi a quattro anni quando il fatto offende gli interessi finanziari dell'Unione europea e il danno o il profitto sono superiori a euro 100.000(4)(5).</p>

<h3 id="316bis">Art, 316 bis. Malversazione di erogazioni pubbliche<br>(R.D. 19 ottobre 1930, n. 1398)</h3>

<p>Chiunque, estraneo alla pubblica amministrazione, avendo ottenuto dallo Stato o da altro ente pubblico o dalle Comunità Europee contributi, sovvenzioni, finanziamenti, mutui agevolati o altre erogazioni dello stesso tipo, comunque denominate, destinati alla realizzazione di una o più finalità, non li destina alle finalità previste, è punito con la reclusione da sei mesi a quattro anni [32 quater].</p>

<h3 id="316ter">Art. 316 ter. Indebita percezione di erogazioni pubbliche</h3>

<p>Salvo che il fatto costituisca il reato previsto dall'<a href="cp.html#640bis">articolo 640 bis</a>, chiunque mediante l'utilizzo o la presentazione di dichiarazioni o di documenti falsi o attestanti cose non vere, ovvero mediante l'omissione di informazioni dovute, consegue indebitamente, per sé o per altri, contributi, sovvenzioni, finanziamenti, mutui agevolati o altre erogazioni dello stesso tipo, comunque denominate, concessi o erogati dallo Stato, da altri enti pubblici o dalle Comunità europee è punito con la reclusione da sei mesi a tre anni. La pena è della reclusione da uno a quattro anni se il fatto è commesso da un pubblico ufficiale o da un incaricato di un pubblico servizio con abuso della sua qualità o dei suoi poteri(3). La pena è della reclusione da sei mesi a quattro anni se il fatto offende gli interessi finanziari dell'Unione europea e il danno o il profitto sono superiori a euro 100.000(4)(5).<br> Quando la somma indebitamente percepita è pari o inferiore a euro 3.999,96 si applica soltanto la sanzione amministrativa del pagamento di una somma di denaro da euro 5.164 a euro 25.822. Tale sanzione non può comunque superare il triplo del beneficio conseguito(6).</p>

<h3 id="317">Art. 317. Concussione</h3>

<p>Il pubblico ufficiale o l'incaricato di un pubblico servizio che, abusando della sua qualità o dei suoi poteri, costringe taluno a dare o a promettere indebitamente, a lui o ad un terzo, denaro od altra utilità, è punito con la reclusione da sei a dodici anni [32 quater].</p>

<h3 id="318">Art. 318. Corruzione per l'esercizio della funzione</h3>

<p>Il pubblico ufficiale, che, per l'esercizio delle sue funzioni o dei suoi poteri, indebitamente riceve, per sé o per un terzo, denaro o altra utilità, o ne accetta la promessa(4), è punito con la reclusione da tre a otto anni.</p>

<h3 id="319">Art. 319. Corruzione per un atto contrario ai doveri d'ufficio</h3>

<p>Il pubblico ufficiale, che, per omettere o ritardare o per aver omesso o ritardato un atto del suo ufficio, ovvero per compiere o per aver compiuto un atto contrario ai doveri di ufficio(2), riceve, per sé o per un terzo, denaro od altra utilità, o ne accetta la promessa, è punito con la reclusione da sei a dieci anni [32quater].</p>

<h3 id="319bis">Art. 319 bis. Circostanze aggravanti</h3>

<p>La pena è aumentata se il fatto di cui all'art. 319 ha per oggetto il conferimento di pubblici impieghi o stipendi o pensioni o la stipulazione di contratti nei quali sia interessata l'amministrazione alla quale il pubblico ufficiale appartiene nonché il pagamento o il rimborso di tributi [32 quater].</p>

<h3 id="319ter">Art. 319 ter. Corruzione in atti giudiziari </h3>

<p>Se i fatti indicati negli articoli 318 e 319 sono commessi per favorire o danneggiare(1) una parte in un processo civile, penale o amministrativo(2), si applica la pena della reclusione da sei a dodici anni(4). <br> Se dal fatto deriva l'ingiusta condanna di taluno alla reclusione non superiore a cinque anni, la pena è della reclusione da sei a quattordici anni; se deriva l'ingiusta condanna alla reclusione superiore a cinque anni o all'ergastolo, la pena è della reclusione da otto a venti anni.</p>

<h3 id="320">Art. 320<br>(R.D. 19 ottobre 1930, n. 1398)<br>[Aggiornato al 31/03/2023]<br>Corruzione di persona incaricata di un pubblico servizio</h3>

<p>Le disposizioni degli articoli 318 e 319 si applicano anche all'incaricato di un pubblico servizio(1). In ogni caso, le pene sono ridotte in misura non superiore ad un terzo [32 quater](2).</p>

<h3 id="321">Art. 321. Pene per il corruttore</h3>

<p>Le pene stabilite nel primo comma dell'articolo 318, nell'articolo 319, nell'articolo 319 bis, nell'articolo 319 ter e nell'articolo 320 in relazione alle suddette ipotesi degli articoli 318 e 319, si applicano anche a chi dà o promette al pubblico ufficiale o all'incaricato di un pubblico servizio il denaro o altra utilità [32 quater].</p>

<h3 id="322">Art. 322. Istigazione alla corruzione</h3>

<p>Chiunque offre o promette denaro od altra utilità non dovuti ad un pubblico ufficiale o ad un incaricato di un pubblico servizio per l'esercizio delle sue funzioni o dei suoi poteri, soggiace, qualora l'offerta o la promessa non sia accettata, alla pena stabilita nel primo comma dell'articolo 318, ridotta di un terzo. <br> Se l'offerta o la promessa è fatta per indurre un pubblico ufficiale o un incaricato di un pubblico servizio a omettere o a ritardare un atto del suo ufficio, ovvero a fare un atto contrario ai suoi doveri, il colpevole soggiace, qualora l'offerta o la promessa non sia accettata, alla pena stabilita nell'articolo 319, ridotta di un terzo. <br> La pena di cui al primo comma si applica al pubblico ufficiale o all'incaricato di un pubblico servizio che sollecita una promessa o dazione di denaro o altra utilità per l'esercizio delle sue funzioni o dei suoi poteri. <br> La pena di cui al secondo comma si applica al pubblico ufficiale o all'incaricato di un pubblico servizio che sollecita una promessa o dazione di denaro ad altra utilità da parte di un privato per le finalità indicate dall'articolo 319 [32 quater].</p>

<h3 id="322bis">Art. 322 bis. Istigazione alla corruzione</h3>

<p>Le disposizioni degli articoli 314, 316, da 317 a 320 e 322, terzo e quarto comma, e 323 si applicano anche:</p>

<p>1) ai membri della Commissione delle Comunità europee, del Parlamento europeo, della Corte di Giustizia e della Corte dei conti delle Comunità europee;<br>
    2) ai funzionari e agli agenti assunti per contratto a norma dello statuto dei funzionari delle Comunità europee o del regime applicabile agli agenti delle Comunità europee;<br>
    3) alle persone comandate dagli Stati membri o da qualsiasi ente pubblico o privato presso le Comunità europee, che esercitino funzioni corrispondenti a quelle dei funzionari o agenti delle Comunità europee;<br>
    4) ai membri e agli addetti a enti costituiti sulla base dei Trattati che istituiscono le Comunità europee;<br>
    5) a coloro che, nell'ambito di altri Stati membri dell'Unione europea, svolgono funzioni o attività corrispondenti a quelle dei pubblici ufficiali e degli incaricati di un pubblico servizio.<br>
    5-bis) ai giudici, al procuratore, ai procuratori aggiunti, ai funzionari e agli agenti della Corte penale internazionale, alle persone comandate dagli Stati parte del Trattato istitutivo della Corte penale internazionale le quali esercitino funzioni corrispondenti a quelle dei funzionari o agenti della Corte stessa, ai membri ed agli addetti a enti costituiti sulla base del Trattato istitutivo della Corte penale internazionale.<br>
    5-ter) alle persone che esercitano funzioni o attività corrispondenti a quelle dei pubblici ufficiali e degli incaricati di un pubblico servizio nell'ambito di organizzazioni pubbliche internazionali;<br>
    5-quater) ai membri delle assemblee parlamentari internazionali o di un'organizzazione internazionale o sovranazionale e ai giudici e funzionari delle corti internazionali(3);<br>
    5-quinquies) alle persone che esercitano funzioni o attività corrispondenti a quelle dei pubblici ufficiali e degli incaricati di un pubblico servizio nell'ambito di Stati non appartenenti all'Unione europea, quando il fatto offende gli interessi finanziari dell'Unione(4).</p>

<p>Le disposizioni degli articoli 319 quater, secondo comma(5), 321 e 322, primo e secondo comma, si applicano anche se il denaro o altra utilità è dato, offerto o promesso(6):</p>

<ol>
	<li><p>alle persone indicate nel primo comma del presente articolo;</p></li>
	<li><p>a persone che esercitano funzioni o attività corrispondenti a quelle dei pubblici ufficiali e degli incaricati di un pubblico servizio nell'ambito di altri Stati esteri o organizzazioni pubbliche internazionali.</p></li>
</ol>

<p>Le persone indicate nel primo comma sono assimilate ai pubblici ufficiali, qualora esercitino funzioni corrispondenti, e agli incaricati di un pubblico servizio negli altri casi.</p>

<h3 id="322ter">Art. 322 ter. Confisca</h3>

<p>Nel caso di condanna, o di applicazione della pena su richiesta delle parti a norma dell'articolo 444 del codice di procedura penale, per uno dei delitti previsti dagli articoli da 314 a 320, anche se commessi dai soggetti indicati nell'articolo 322 bis, primo comma, è sempre ordinata la confisca dei beni che ne costituiscono il profitto o il prezzo(2), salvo che appartengano a persona estranea al reato, ovvero, quando essa non è possibile, la confisca di beni, di cui il reo ha la disponibilità, per un valore corrispondente a tale prezzo o profitto(3). <br> Nel caso di condanna, o di applicazione della pena a norma dell'articolo 444 del codice di procedura penale, per il delitto previsto dall'articolo 321, anche se commesso ai sensi dell'articolo 322 bis, secondo comma, è sempre ordinata la confisca dei beni che ne costituiscono il profitto salvo che appartengano a persona estranea al reato, ovvero, quando essa non è possibile, la confisca di beni, di cui il reo ha la disponibilità, per un valore corrispondente a quello di detto profitto e, comunque, non inferiore a quello del denaro o delle altre utilità date o promesse al pubblico ufficiale o all'incaricato di pubblico servizio o agli altri soggetti indicati nell'articolo 322 bis, secondo comma(4). <br> Nei casi di cui ai commi primo e secondo, il giudice, con la sentenza di condanna, determina le somme di denaro o individua i beni assoggettati a confisca in quanto costituenti il profitto o il prezzo del reato ovvero in quanto di valore corrispondente al profitto o al prezzo del reato.</p>

<h3 id="341">Art. 341 Oltraggio a un pubblico ufficiale <br> R.D. 19 ottobre 1930, n. 1398) [Aggiornato al 31/03/2023]</h3>

<p>[ABROGATO]</p>

<h3 id="341">Art. 341 bis. Oltraggio a pubblico ufficiale</h3>

<p>Chiunque, in luogo pubblico o aperto al pubblico e in presenza di più persone, offende l’onore ed il prestigio di un pubblico ufficiale mentre compie un atto d’ufficio ed a causa o nell’esercizio delle sue funzioni è punito con la reclusione da sei mesi a tre anni. <br> La pena è aumentata se l’offesa consiste nell’attribuzione di un fatto determinato. Se la verità del fatto è provata o se per esso l’ufficiale a cui il fatto è attribuito è condannato dopo l’attribuzione del fatto medesimo, l’autore dell’offesa non è punibile. <br> Ove l’imputato, prima del giudizio, abbia riparato interamente il danno, mediante risarcimento di esso sia nei confronti della persona offesa sia nei confronti dell’ente di appartenenza della medesima, il reato è estinto.</p>

<p class="small"><b>Note</b>. La disposizione in esame è stata aggiunta dall’art. 1, comma 8, della l. 15 luglio 2009, n. 94 (c.d. pacchetto sicurezza), che ha quindi reintrodotto, seppur con qualche variazione, il reato di oltraggio a pubblico ufficiale, fino al 1999 previsto dall'art. 341 e quindi abrogato dalla l. 25 aprile 1999, n. 205 (art. 18, comma 1).</p>

<h3 id="323">Art. 323. Abuso d'ufficio</h3>

<p>Salvo che il fatto non costituisca un più grave reato, il pubblico ufficiale o l'incaricato di pubblico servizio che, nello svolgimento delle funzioni o del servizio, in violazione di specifiche regole di condotta espressamente previste dalla legge o da atti aventi forza di legge e dalle quali non residuino margini di discrezionalità, ovvero omettendo di astenersi in presenza di un interesse proprio o di un prossimo congiunto o negli altri casi prescritti, intenzionalmente procura a sé o ad altri un ingiusto vantaggio patrimoniale ovvero arreca ad altri un danno ingiusto, è punito con la reclusione da uno a quattro anni. <br> La pena è aumentata nei casi in cui il vantaggio o il danno hanno carattere di rilevante gravità.</p>

<h3 id="336">Art. 336 Violenza o minaccia a un pubblico ufficiale<br> (R.D. 19 ottobre 1930, n. 1398)<br>[Aggiornato al 31/03/2023</h3>

<p>Chiunque usa violenza o minaccia(1) a un pubblico ufficiale o ad un incaricato di un pubblico servizio, per costringerlo a fare un atto contrario ai propri doveri, o ad omettere un atto dell'ufficio o del servizio [328], è punito con la reclusione da sei mesi a cinque anni [339].<br> La pena è della reclusione fino a tre anni, se il fatto è commesso per costringere alcuna delle persone anzidette a compiere un atto del proprio ufficio o servizio, o per influire, comunque, su di essa [339](2)(3).</p>

<h3 id="337">Art. 337 Resistenza a un pubblico ufficiale<br> (R.D. 19 ottobre 1930, n. 1398)<br>[Aggiornato al 31/03/2023</h3>

<p>Chiunque usa violenza o minaccia(1) per opporsi a un pubblico ufficiale o ad un incaricato di un pubblico servizio, mentre compie un atto di ufficio o di servizio, o a coloro che, richiesti, gli prestano assistenza, è punito con la reclusione da sei mesi a cinque anni [339](2).</p>

<h2>Capo II. Dei delitti dei privati contro la pubblica amministrazione</h2>

<h3 id="346">Art. 346 — Millantato credito [ABROGATO]</h3>

<h3 id="346bis">Art. 346 bis. Traffico di influenze illecite</h3>

<p>Chiunque, fuori dei casi di concorso nei reati di cui agli articoli 318, 319, 319 ter e nei reati di corruzione di cui all'articolo 322 bis, sfruttando o vantando relazioni esistenti o asserite con un pubblico ufficiale o un incaricato di un pubblico servizio o uno degli altri soggetti di cui all'articolo 322 bis, indebitamente fa dare o promettere, a sé o ad altri, denaro o altra utilità, come prezzo della propria mediazione illecita verso un pubblico ufficiale o un incaricato di un pubblico servizio o uno degli altri soggetti di cui all'articolo 322 bis, ovvero per remunerarlo in relazione all'esercizio delle sue funzioni o dei suoi poteri, è punito con la pena della reclusione da un anno a quattro anni e sei mesi.<br> La stessa pena si applica a chi indebitamente dà o promette denaro o altra utilità. <br> La pena è aumentata se il soggetto che indebitamente fa dare o promettere, a sé o ad altri, denaro o altra utilità riveste la qualifica di pubblico ufficiale o di incaricato di un pubblico servizio. <br> Le pene sono altresì aumentate se i fatti sono commessi in relazione all'esercizio di attività giudiziarie, o per remunerare il pubblico ufficiale o l'incaricato di un pubblico servizio o uno degli altri soggetti di cui all'articolo 322 bis in relazione al compimento di un atto contrario ai doveri d'ufficio o all'omissione o al ritardo di un atto del suo ufficio. <br> Se i fatti sono di particolare tenuità, la pena è diminuita.</p>

<h3 id="348">Art. 348. <br>Esercizio abusivo di una professione</h3>

<p>Chiunque abusivamente esercita una professione(1) per la quale è richiesta una speciale abilitazione dello Stato [2229](2) è punito con la reclusione da sei mesi a tre anni con la multa da euro 10.000 a euro 50.000.<br> La condanna comporta la pubblicazione della sentenza e la confisca delle cose che servirono o furono destinate a commettere il reato e, nel caso in cui il soggetto che ha commesso il reato eserciti regolarmente una professione o attività, la trasmissione della sentenza medesima al competente Ordine, albo o registro ai fini dell'applicazione dell'interdizione da uno a tre anni dalla professione o attività regolarmente esercitata. <br>Si applica la pena della reclusione da uno a cinque anni e della multa da euro 15.000 a euro 75.000 nei confronti del professionista che ha determinato altri a commettere il reato di cui al primo comma ovvero ha diretto l'attività delle persone che sono concorse nel reato medesimo. </p>

<h3 id="349">Art. 349. Violazione di sigilli</h3>

<p>Chiunque viola i sigilli, per disposizione della legge o per ordine dell'Autorità apposti al fine di assicurare la conservazione o la identità di una cosa [705, 752-762, 260, 261], è punito con la reclusione da sei mesi a tre anni e con la multa da euro 103 a euro 1.032.<br> Se il colpevole è colui che ha in custodia la cosa, la pena è della reclusione da tre a cinque anni e della multa da euro 309 a euro 3.098.</p>

<h3 id="353">Art. 353. Turbata libertà degli incanti<br> (R.D. 19 ottobre 1930, n. 1398)<br> [Aggiornato al 31/12/2022]</h3>

<p>Chiunque, con violenza o minaccia, o con doni, promesse, collusioni o altri mezzi fraudolenti, impedisce o turba la gara nei pubblici incanti [534c.p.c., 576-581 c.p.c., 264] o nelle licitazioni private(1) per conto di pubbliche Amministrazioni, ovvero ne allontanagli offerenti, è punito con la reclusione da sei mesi a cinque anni(2) e con la multa da euro 103 a euro 1.032. <br> Se il colpevole è persona preposta dalla legge o dall'Autorità agli incanti o alle licitazioni suddette, la reclusione è da uno a cinque anni e la multa da euro 516 a euro 2.065. <br> Le pene stabilite in questo articolo si applicano anche nel caso di licitazioni private per conto di privati, dirette da un pubblico ufficiale o da persona legalmente autorizzata; ma sono ridotte alla metà [32quater].</p>

<h3 id="353bis">Art. 353 bis<br>(R.D. 19 ottobre 1930, n. 1398)<br>[Aggiornato al 31/03/2023] Turbata libertà del procedimento di scelta del contraente</h3>

<p>Salvo che il fatto costituisca più grave reato, chiunque con violenza o minaccia, o con doni, promesse, collusioni o altri mezzi fraudolenti, turba il procedimento amministrativo diretto a stabilire il contenuto del bando o di altro atto equipollente al fine di condizionare le modalità di scelta del contraente da parte della pubblica amministrazione è punito con la reclusione da sei mesi a cinque anni e con la multa da euro 103 a euro 1.032.</p>

<h3 id="354">Art. 354. Astensione dagli incanti <br> (R.D. 19 ottobre 1930, n. 1398)<br>[Aggiornato al 31/03/2023]</h3>

<p>Chiunque, per danaro, dato o promesso a lui o ad altri, o per altra utilità a lui o ad altri data o promessa, si astiene dal concorrere agli incanti o alle licitazioni indicati nell'articolo precedente, è punito con la reclusione sino a sei mesi o con la multa fino a euro 516.</p>

<h3 id="355">Art. 355. Inadempimento di contratti di pubbliche forniture</h3>

<p>Chiunque, non adempiendo gli obblighi che gli derivano da un contratto di fornitura concluso con lo Stato, o con un altro ente pubblico, ovvero con un'impresa esercente servizi pubblici o di pubblica necessità, fa mancare, in tutto o in parte, cose od opere, che siano necessarie a uno stabilimento pubblico o ad un pubblico servizio, è punito con la reclusione da sei mesi a tre anni e con la multa non inferiore a euro 103. <br> La pena è aumentata [64] se la fornitura concerne:</p>

<ol>
	<li><p>sostanze alimentari o medicinali, ovvero cose od opere destinate alle comunicazioni per terra, per acqua o per aria, o alle comunicazioni telegrafiche o telefoniche;</p></li>
	<li><p>cose od opere destinate all'armamento o all'equipaggiamento delle forze armate dello Stato;</p></li>
	<li><p>cose od opere destinate ad ovviare a un comune pericolo o ad un pubblico infortunio.</p></li>
</ol>

<p>Se il fatto è commesso per colpa [43], si applica la reclusione fino a un anno, ovvero la multa da euro 51 a euro 2.065. <br> Le stesse disposizioni si applicano ai subfornitori, ai mediatori e ai rappresentanti(2) dei fornitori, quando essi, violando i loro obblighi contrattuali, hanno fatto mancare la fornitura [251, 356, 32quater](3).</p>

<h3 id="356">Art. 356. Frode nelle pubbliche forniture</h3>

<p>Chiunque commette frode(1) nella esecuzione dei contratti di fornitura o nell'adempimento degli altri obblighi contrattuali indicati nell'articolo precedente, è punito con la reclusione da uno a cinque anni e con la multa non inferiore a euro 1.032 [32quater]. <br> La pena è aumentata [64] nei casi preveduti dal primo capoverso dell'articolo precedente [252].</p>

<h3 id="357">Art. 357. Nozione del pubblico ufficiale</h3>

<p>Agli effetti della legge penale, sono pubblici ufficiali coloro i quali esercitano una pubblica funzione legislativa, giudiziaria o amministrativa.<br> Agli stessi effetti è pubblica la funzione amministrativa disciplinata da norme di diritto pubblico e da atti autoritativi, e caratterizzata dalla formazione e dalla manifestazione della volontà della pubblica amministrazione o dal suo svolgersi per mezzo di poteri autoritativi o certificativi.</p>

<h3 id="361">Art. 361. Omessa denuncia di reato da parte del pubblico ufficiale</h3>

<p>Il pubblico ufficiale, il quale omette o ritarda di denunciare all'Autorità giudiziaria, o ad un'altra Autorità che a quella abbia obbligo di riferirne, un reato di cui ha avuto notizia nell'esercizio o a causa delle sue funzioni, è punito con la multa da euro 30 a euro 516.<br> La pena è della reclusione fino ad un anno, se il colpevole è un ufficiale o un agente di polizia giudiziaria [c.p.p. 57], che ha avuto comunque notizia di un reato del quale doveva fare rapporto [c.p.p. 330-332, 347].</p>

Le disposizioni precedenti non si applicano se si tratta di delitto punibile a querela della persona offesa.

<h3 id="365">Art. 365. Omissione di referto</h3>

<p>Chiunque, avendo nell'esercizio di una professione sanitaria prestato la propria assistenza od opera in casi che possono presentare i caratteri di un delitto per il quale si debba procedere d'ufficio(1), omette o ritarda di riferirne all'Autorità indicata nell'articolo 361, è punito con la multa fino a cinquecentosedici euro.<br> Questa disposizione non si applica quando il referto(2) esporrebbe la persona assistita a procedimento penale [384](3).</p>

<h3 id="368">Art. 368. Calunnia</h3>

<p>Chiunque, con denuncia [c.p.p. 333], querela [c.p.p. 336], richiesta [c.p.p. 342] o istanza [c.p.p. 341], anche se anonima o sotto falso nome, diretta all'Autorità giudiziaria o ad un'altra Autorità che a quella abbia obbligo di riferirne o alla Corte penale internazionale(1), incolpa di un reato taluno che egli sa innocente(2), ovvero simula a carico di lui le tracce di un reato(3), è punito con la reclusione da due a sei anni. <br> La pena è aumentata [64] se s'incolpa taluno di un reato pel quale la legge stabilisce la pena della reclusione superiore nel massimo a dieci anni, o un'altra pena più grave. <br> La reclusione è da quattro a dodici anni, se dal fatto deriva una condanna alla reclusione superiore a cinque anni; è da sei a venti anni, se dal fatto deriva una condanna all'ergastolo; [e si applica la pena dell'ergastolo, se dal fatto deriva una condanna alla pena di morte](4)(5)(6).</p>

<h3 id="378">Art. 378. Favoreggiamento personale</h3>

<p>Chiunque, dopo che fu commesso un delitto per il quale la legge stabilisce [la pena di morte o](1) l'ergastolo o la reclusione, e fuori dei casi di concorso nel medesimo [110], aiuta taluno a eludere le investigazioni dell'Autorità, comprese quelle svolte da organi della Corte penale internazionale(2), o a sottrarsi alle ricerche effettuate dai medesimi soggetti(3), è punito con la reclusione fino a quattro anni. <br> Quando il delitto commesso è quello previsto dall'articolo 416bis, si applica, in ogni caso, la pena della reclusione non inferiore a due anni. <br> Se si tratta di delitti per i quali la legge stabilisce una pena diversa [307], ovvero di contravvenzioni, la pena è della multa fino a euro 516. <br> Le disposizioni di questo articolo si applicano anche quando la persona aiutata non è imputabile [88, 97, 98] o risulta che non ha commesso il delitto(4)(5).</p>

<h3 id="386">Art. 386. Procurata evasione</h3>

<p>Chiunque procura o agevola l'evasione di una persona legalmente arrestata o detenuta per un reato(1), è punito con la reclusione da sei mesi a cinque anni(2). <br> Si applica la reclusione da tre a dieci anni se il fatto è commesso a favore di un condannato [alla pena di morte o](3) all'ergastolo. <br> La pena è aumentata [64] se il colpevole, per commettere il fatto, adopera alcuno dei mezzi indicati nel primo capoverso dell'articolo precedente. <br> La pena è diminuita [65]:</p>

<ol>
	<li><p>se il colpevole è un prossimo congiunto(4);</p></li>
	<li><p>se il colpevole, nel termine di tre mesi dall'evasione, procura la cattura della persona evasa o la presentazione di lei all'Autorità [391, 392].</p></li>
</ol>

<p>La condanna importa in ogni caso l'interdizione dai pubblici uffici [28].</p>

<h2>Titolo V - Dei delitti contro l'ordine pubblico</h2>

<h3 id="421">Art. 421. Pubblica intimidazione</h3>

<p>Chiunque minaccia di commettere delitti contro la pubblica incolumità [422-437], ovvero fatti di devastazione o di saccheggio [419], in modo da incutere pubblico timore(1), è punito con la reclusione fino a un anno.</p>

<h2>Titolo XII. Dei delitti contro la persona</h2>

<h2>Capo I. Dei delitti contro la vita e l'incolumità individuale</h2>

<h3 id="579">Art. 579. Omicidio del consenziente</h3>

<p>Chiunque cagiona la morte di un uomo, col consenso di lui, è punito con la reclusione da sei a quindici anni. <br> Non si applicano le aggravanti indicate nell'articolo 61. <br> Si applicano le disposizioni relative all'omicidio [575-577] se il fatto è commesso(2):</p>

<ol>
	<li><p>contro una persona minore degli anni diciotto;</p></li>
	<li><p>contro una persona inferma di mente, o che si trova in condizioni di deficienza psichica, per un'altra infermità o per l'abuso di sostanze alcooliche o stupefacenti;</p></li>
	<li><p>contro una persona il cui consenso sia stato dal colpevole estorto con violenza, minaccia o suggestione, ovvero carpito con inganno [613 2].</p></li>
</p>

<h3 id="589">Art. 589. Omicidio colposo</h3>

<p>Chiunque cagiona per colpa [43] la morte di una persona è punito con la reclusione da sei mesi a cinque anni. <br> Se il fatto è commesso con violazione delle norme per la prevenzione degli infortuni sul lavoro la pena è della reclusione da due a sette anni. <br> Se il fatto è commesso nell'esercizio abusivo di una professione per la quale è richiesta una speciale abilitazione dello Stato o di un'arte sanitaria, la pena è della reclusione da tre a dieci anni. <br> [Si applica la pena della reclusione da tre a dieci anni se il fatto è commesso con violazione delle norme sulla disciplina della circolazione stradale da:</p>

<ol>
	<li><p>soggetto in stato di ebbrezza alcolica ai sensi dell'articolo 186, comma 2, lettera c), del decreto legislativo 30 aprile 1992, n. 285, e successive modificazioni;</p></li>
	<li><p>soggetto sotto l'effetto di sostanze stupefacenti o psicotrope.]</p></li>
</ol>

<p>Nel caso di morte di più persone, ovvero di morte di una o più persone e di lesioni di una o più persone [582], si applica la pena che dovrebbe infliggersi per la più grave delle violazioni commesse aumentata fino al triplo, ma la pena non può superare gli anni quindici.</p>

<h3 id="595">Art. 595. Diffamazione</h3>

<p>Chiunque, fuori dei casi indicati nell'articolo precedente, comunicando con più persone, offende l'altrui reputazione, è punito con la reclusione fino a un anno o con la multa fino a milletrentadue euro.<br> Se l'offesa consiste nell'attribuzione di un fatto determinato, la pena è della reclusione fino a due anni, ovvero della multa fino a duemilasessantacinque euro.<br> Se l'offesa è recata col mezzo della stampa [57-58bis] o con qualsiasi altro mezzo di pubblicità, ovvero in atto pubblico [2699], la pena è della reclusione da sei mesi a tre anni o della multa non inferiore a cinquecentosedici euro.<br> Se l'offesa è recata a un Corpo politico, amministrativo o giudiziario, o ad una sua rappresentanza, o ad una Autorità costituita in collegio [342], le pene sono aumentate.</p>

<h2>Capo III. Dei delitti contro la libertà individuale</h2>

<h2>Sezione II. Dei delitti contro la libertà personale</h2>

<h3 id="609bis">Art. 609 <i>bis</i>. Violenza sessuale</h3>

<p>Chiunque, con violenza o minaccia o mediante abuso di autorità costringe taluno a compiere o subire atti sessuali(3) è punito con la reclusione da sei a dodici anni(4). <br> Alla stessa pena soggiace chi induce taluno a compiere o subire atti sessuali(5):</p>

<ol>
	<li><p>abusando delle condizioni di inferiorità fisica o psichica della persona offesa al momento del fatto(6);</p></li>
	<li><p>traendo in inganno la persona offesa per essersi il colpevole sostituito ad altra persona(7).</p></li>
</ol>

<p>Nei casi di minore gravità la pena è diminuita in misura non eccedente i due terzi(8).</p>

<h3 id="609ter">Art. 609 <i>ter</i>. Circostanze aggravanti</h3>

<p>La pena stabilita dall'articolo 609 bis è aumentata di un terzo se i fatti ivi previsti sono commessi:</p>

<p>1) nei confronti di persona della quale il colpevole sia l'ascendente, il genitore, anche adottivo, o il tutore(2);<br> 2) con l'uso di armi o di sostanze alcoliche, narcotiche o stupefacenti o di altri strumenti o sostanze gravemente lesivi della salute della persona offesa; <br> 3) da persona travisata o che simuli la qualità di pubblico ufficiale o di incaricato di pubblico servizio; <br> 4) su persona comunque sottoposta a limitazioni della libertà personale;<br> 5) nei confronti di persona che non ha compiuto gli anni diciotto; <br> 5-bis) all’interno o nelle immediate vicinanze di istituto d’istruzione o di formazione frequentato dalla persona offesa(3); <br> 5-ter) nei confronti di donna in stato di gravidanza(4); <br> 5-quater) nei confronti di persona della quale il colpevole sia il coniuge, anche separato o divorziato, ovvero colui che alla stessa persona è o è stato legato da relazione affettiva, anche senza convivenza(4); <br>
5-quinquies) se il reato è commesso da persona che fa parte di un'associazione per delinquere e al fine di agevolarne l'attività(5); <br> 5-sexies) se il reato è commesso con violenze gravi o se dal fatto deriva al minore, a causa della reiterazione delle condotte, un pregiudizio grave;<br> 5-septies) se dal fatto deriva pericolo di vita per il minore(6).<br> La pena stabilita dall'articolo 609 bis è aumentata della metà se i fatti ivi previsti sono commessi nei confronti di persona che non ha compiuto gli anni quattordici. La pena è raddoppiata se i fatti di cui all'articolo 609 bis sono commessi nei confronti di persona che non ha compiuto gli anni dieci(7).</p>

<h3 id="612">Art. 612. Minaccia</h3>

<p>Chiunque minaccia ad altri un ingiusto danno è punito, a querela della persona offesa, con la multa fino a 1.032 euro.<br> Se la minaccia è grave o è fatta in uno dei modi indicati nell'articolo 339, la pena è della reclusione fino a un anno. <br> Si procede d’ufficio se la minaccia è fatta in uno dei modi indicati nell'articolo 339.</p>

<h2>Titolo XIII. Delitti contro il patrimonio</h2>

<h3 id="624">Art. 624. Furto</h3>

<p>Chiunque s'impossessa della cosa mobile altrui, sottraendola a chi la detiene, al fine di trarne profitto per sé o per altri, è punito con la reclusione da sei mesi a tre anni e con la multa da euro 154 a euro 516 [625, 626, 649]. <br> Agli effetti della legge penale, si considera cosa mobile anche l'energia elettrica e ogni altra energia che abbia un valore economico [c.c. 814]. <br> Il delitto è punibile a querela della persona offesa, salvo che ricorra una o più delle circostanze di cui agli articoli 61, n. 7 e 625.</p>

<h3 id="625">Art. 625. Furto in abitazione e furto con strappo</h3>

<p>Chiunque si impossessa della cosa mobile altrui, sottraendola a chi la detiene, al fine di trarne profitto per sé o per altri, mediante introduzione in un edificio o in altro luogo destinato in tutto o in parte a privata dimora o nelle pertinenze di essa, è punito con la reclusione da quattro a sette anni e con la multa da euro 927 a euro 1.500. <br> Alla stessa pena di cui al primo comma soggiace chi si impossessa della cosa mobile altrui, sottraendola a chi la detiene, al fine di trarne profitto per sé o per altri, strappandola di mano o di dosso alla persona. <br> La pena è della reclusione da da cinque a dieci anni e della multa da euro 1.000 a euro 2.500 se il reato è aggravato da una o più delle circostanze previste nel primo comma dell'articolo 625 ovvero se ricorre una o più delle circostanze indicate all'articolo 61. <br> Le circostanze attenuanti diverse da quelle previste dagli articoli 98 e 625 bis, concorrenti con una o più delle circostanze aggravanti di cui all'articolo 625, non possono essere ritenute equivalenti o prevalenti rispetto a queste e le diminuzioni si operano sulla quantità della stessa risultante dall'aumento conseguente alle predette circostanze aggravanti.</p>

<h3 id="628">Art. 628. Rapina</h3>

<p>Chiunque, per procurare a sé o ad altri un ingiusto profitto, mediante violenza alla persona [581] o minaccia, s'impossessa della cosa mobile altrui, sottraendola a chi la detiene, è punito con la reclusione da cinque a dieci anni e con la multa da euro 927 a euro 2.500. <br> Alla stessa pena soggiace chi adopera violenza o minaccia immediatamente dopo la sottrazione, per assicurare a sé o ad altri il possesso della cosa sottratta, o per procurare a sé o ad altri l'impunità. <br> La pena è della reclusione da sei a venti anni e della multa da euro 2.000 a euro 4.000:</p>

<p>1) se la violenza o minaccia è commessa con armi [585], o da persona travisata, o da più persone riunite [112 n. 1](6);<br> 2) se la violenza consiste nel porre taluno in stato d'incapacità di volere o di agire [605, 613];<br>  3) se la violenza o minaccia è posta in essere da persona che fa parte dell'associazione di cui all'articolo 416 bis(8); <br> 3-bis) se il fatto è commesso nei luoghi di cui all’articolo 624 bis o in luoghi tali da ostacolare la pubblica o privata difesa(9); <br> 3-ter) se il fatto è commesso all’interno di mezzi di pubblico trasporto(10)(11);
    3-quater) se il fatto è commesso nei confronti di persona che si trovi nell’atto di fruire ovvero che abbia appena fruito dei servizi di istituti di credito, uffici postali o sportelli automatici adibiti al prelievo di denaro; <br> 3-quinquies) se il fatto è commesso nei confronti di persona ultrasessantacinquenne.</p>

<p>Se concorrono due o più delle circostanze di cui al terzo comma del presente articolo, ovvero se una di tali circostanze concorre con altra fra quelle indicate nell'art. 61, la pena è della reclusione da sette a venti anni, e della multa da euro 2.500 euro a euro 4.000. <br>Le circostanze attenuanti, diverse da quella prevista dall’articolo 98, concorrenti con le aggravanti di cui al terzo comma, numeri 3), 3-bis), 3-ter) e 3-quater), non possono essere ritenute equivalenti o prevalenti rispetto a queste e le diminuzioni di pena si operano sulla quantità della stessa risultante dall’aumento conseguente alle predette aggravanti.</p>

<h3 id="629">Art. 629. Estorsione</h3>

<p>Chiunque, mediante violenza [581] o minaccia(1), costringendo taluno a fare o ad omettere qualche cosa(2), procura a sé o ad altri un ingiusto profitto con altrui danno(3), è punito con la reclusione da cinque a dieci anni e con la multa da euro 1.000 a euro 4.000. <br> La pena è della reclusione da sette a venti anni e della multa da da euro 5.000 a euro 15.000(5), se concorre taluna delle circostanze indicate nell'ultimo capoverso dell'articolo precedente.</p>

<h3 id="638">Art. 638. Uccisione o danneggiamento di animali altrui</h3>

<p>Chiunque senza necessità uccide o rende inservibili o comunque deteriora animali che appartengono ad altri è punito, salvo che il fatto costituisca più grave reato, a querela della persona offesa, con la reclusione fino a un anno o con la multa fino a trecentonove euro. <br> La pena è della reclusione da sei mesi a quattro anni, e si procede d'ufficio, se il fatto è commesso su tre o più capi di bestiame raccolti in gregge o in mandria, ovvero su animali bovini o equini, anche non raccolti in mandria. <br> Non è punibile chi commette il fatto sopra volatili sorpresi nei fondi da lui posseduti e nel momento in cui gli recano danno [649].</p>

<p>Chiunque, con artifizi o raggiri, inducendo taluno in errore(2), procura a sé o ad altri un ingiusto profitto con altrui danno, è punito con la reclusione da sei mesi a tre anni e con la multa da euro 51 a euro 1.032(4)(5).<br> La pena è della reclusione da uno a cinque anni e della multa da euro 309 a euro 1.549(6):</p>

<p>1) se il fatto è commesso a danno dello Stato o di un altro ente pubblico o dell'Unione europea o col pretesto di far esonerare taluno dal servizio militare(7)(8); <br> 2) se il fatto è commesso ingenerando nella persona offesa il timore di un pericolo immaginario o l'erroneo convincimento di dovere eseguire un ordine dell'Autorità [649](9); <br> 2-bis) se il fatto è commesso in presenza della circostanza di cui all’articolo 61, numero 5(10). <br> Il delitto è punibile a querela della persona offesa, salvo che ricorra taluna delle circostanze previste dal capoverso precedente o la circostanza aggravante prevista dall'articolo 61, primo comma, numero 7.</p>

<h3 id="640bis">Art. 640 bis. Truffa aggravata per il conseguimento di erogazioni pubbliche</h3>

<p>(1)La pena è della reclusione da due a sette anni e si procede d'ufficio se il fatto di cui all'articolo 640 riguarda contributi, sovvenzioni, finanziamenti, mutui agevolati ovvero altre erogazioni dello stesso tipo, comunque denominate, concessi o erogati da parte dello Stato, di altri enti pubblici o delle Comunità europee [32 quater](2)(3).</p>

<h3 id="640ter">Art. 640 ter. Frode informatica</h3>
 
<p>Chiunque, alterando in qualsiasi modo il funzionamento di un sistema informatico o telematico o intervenendo senza diritto con qualsiasi modalità su dati, informazioni o programmi contenuti in un sistema informatico o telematico o ad esso pertinenti, procura a sé o ad altri un ingiusto profitto con altrui danno(2), è punito con la reclusione da sei mesi a tre anni e con la multa da euro 51 a euro 1.032. <br> La pena è della reclusione da uno a cinque anni e della multa da trecentonove euro a millecinquecentoquarantanove euro se ricorre una delle circostanze previste dal numero 1) del secondo comma dell'articolo 640, ovvero se il fatto produce un trasferimento di denaro, di valore monetario o di valuta virtuale o è commesso con abuso della qualità di operatore del sistema(3). <br> La pena è della reclusione da due a sei anni e della multa da euro 600 a euro 3.000 se il fatto è commesso con furto o indebito utilizzo dell'identità digitale in danno di uno o più soggetti(4). <br> Il delitto è punibile a querela della persona offesa, salvo che ricorra taluna delle circostanze di cui al secondo e terzo comma o taluna delle circostanze previste dall'articolo 61, primo comma, numero 5, limitatamente all'aver approfittato di circostanze di persona, anche in riferimento all'età, e numero 7.</p>

<h3 id="727">Art. 727. Abbandono di animali</h3>

<p>Chiunque abbandona animali domestici o che abbiano acquisito abitudini della cattività è punito con l'arresto fino ad un anno o con l'ammenda da 1.000 a 10.000 euro. <br> Alla stessa pena soggiace chiunque detiene animali in condizioni incompatibili con la loro natura, e produttive di gravi sofferenze(2).</p>

<section aria-label="End">
<a href="index.html">Index</a>
</section>

</article>

</body>
</html>
