<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Turbata libertà degli incanti">
	<title>Turbata libertà degli incanti</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Turbata libertà degli incanti art 353 c.p.</h1>

<p>Si tratta dell'<a href="cp.html#353">art 353 c.p.</a></p>

<p>Il bene protetto dalla norma che regola il delitto di turbata libertà degli incanti è il <b>libero e normale svolgimento delle gare pubbliche e delle licitazioni private</b>, in modo da poter assicurare la serena realizzzazione del buon andamento della P.A. che, tramite gli incanti e le licitazioni private, persegue i suoi interessi.</p>

<p>L'<b>elemento soggettivo</b> è costituito da una condotta che si concretizza nell'<b>impedire la gara</b> (frapporre ostacoli per evitare che la gara possa aver luogo o possa essere continuata), <b>turbare la gara</b> (disturbare il normale svolgimento della competizione o per fare in modo che non venga, anche solo temporaneamente, eseguita, o per influenzare il risultato che, in assenza dell'elemento perturbatore, avrebbe potuto essere diverso), o infine nell'<b>allontanare gli offerenti</b>.<br>La "competizione" che viene alterata dall'azione illecita deve essere un <b>pubblico incanto</b>, ossia una gara alla quale possono partecipare indistamente tutti colo che possiedono i requistiti richiesti e nella quale vince l'impresa che presenta il più forte ribasso oppure una <b>licitazione privata</b>, ossia una gara riservata ad un ristretto numero di imprese, invitate dall'amministrazione e nella quale vince chi presenta la migliore offerta. <br> La condotta incriminata deve essere seguita con <b>violenza, minaccia, doni, promesse, collusioni</b> (accordi clandestini diretti ad influire sul normale sbolgimento della gara) o <b>altri mezzi fraudolenti</b> (artifizi, infanni o menzogne concretamente idonei a conseguire un determinato effetto). È un <b>reato comune</b>, perché può essere commesso da chiunque; <b>di danno</b>, perché richiede l'offesa in senso naturalistico del bene protetto; <b>di mera condotta</b>, perché si perfeziona con la semplice esecuzione della condotta illecita; <b>a forma vincolata</b>, perché deve essere realizzato nei modi previsti espressamente dalla legge. <br> La <b>consumazione</b> si ha nel momento in cui si verifica l'impedimento, il turbamento o l'allontanamento e il <b>tentativo</b> è ammissibile. <br> L'<b>elemento soggettivo</b> è il <b>dolo generico</b>, inteso come coscienza e volontà del fatto previsto dalla norma incriminatrice. <br> Se colpevole è una persona preposta dalla legge o dall'autorità agli incanti o alle licitazioni, il fatto costituisce <b>circostanza aggravante</b>. <br> La disposzione codicistica di disciplina prevede una <b>circostanza attenuante</b> nel caso in cui la condotta illecita vada ad incidere su una <b>licitazione privata per conto di privati</b>, che si ha quando la gara non viene adottata per disposizione di legge o dell'autorità amministrativa, ma su iniziativa di soggetti privati. </p>

<h2 id="contr">Turbata libertà del procedimento di scelta del contraente art. 353-bis</h2>

<p>Ai sensi dell'<a href="cp.html#353">art. 353 bis c.p.</a>, la medesima condotta di cui all'art. 353 c.p. viene sanzionata se turba il procedimento amministrativo diretto a stabilire il contenuto di un bando o di altro atto equipollente al fine di condizionare le modalità di scelta del contraente da parte della P.A.</p>

<section aria-label="End">
<a href="violazione_sigilli.html">«Violazione di sigilli art. 349 c.p.</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
