<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Frode informatica">
	<title>Frode informatica</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Frode informatica</h1>

<p>Elementi costitutivi:</p>

<ul>
	<li><p>alterazione sistema informatico o telematico / intervento senza diritto</p></li>
	<li><p>dati/informazioni programmi</p></li>
	<li><p>ingiusto profitto</p></li>
	<li><p>danno altrui</p></li>
</ul>

<p>Ai sensi dell'<a href="cp.html#643ter">Art. 640ter c.p.</a> chiunque, alterando in qualsiasi modo il funzionamento di un sistema informatico o telematico o intervenendo senza diritto con qualsiasi modalità su dati, informazioni o programmi contenuti in un sistema informatico o telematico o ad esso pertinenti, procura a sé o ad altri un ingiusto profitto con altrui danno, è punito  con la reclusione da sei mesi a tre anni e con la multa da euro 51 a euro 1.032. <br>L'introduzione dell'art. 640-ter c.p., ad opera della L. n. 547 del danno altrui 1993, ha rappresentato il frutto di una precisa scelta del legislatore, il quale voleva approntare un rimedio specifico e adeguato alla emersione di fatti di criminalità informatica. <br> Il <i>bene giuridico tutelato</i> dalla norma in questione non può essere considerato esclusivamente il patrimonio del danneggiato, come potrebbe dedursi dalla collocazione sistematica della norma, in quanto la norma vuole anche salvaguardare la regolarità del funzionamento dei sistemi informatici. <br> Tali sistemi, infatti, risultano inseriti in tutti i settori più importanti della vita economica, sociale, ed istituzionale del Paese, ed appare necessario approntare una tutela alla riservatezza di tutti i dati, spesso sensibili, gestiti tramite tali sistemi, così come si deve assicurare la certezza e speditezza del traffico giuridico fondata proprio sui dati gestiti dai diversi sistemi. <br>La norma, quindi, tutela un insieme diverso e variegato di interessi, tutti tutelati e coinvolti nella struttura della norma, che presenta quindi una natura plurioffensiva. <br> Tale caratteristica non può che far deporre per la natura di reato autonomo della figura in questione. <br> Infatti, il reato di frode informatica, pur avendo la stessa struttura del reato di truffa, si differenzia da tale ultima fattispecie, in quanto l'attività fraudolenta dell'agente investe non la persona (soggetto passivo), di cui difetta l’induzione in errore, bensi il sistema informatico utilizzato da quest'ultima, attraverso la manipolazione di detto sistema.</p>

<div class="def">
<h3>Cass. 13475/13</h3>

<p>Per alterazione del “funzionamento di un sistema informatico o telematico” deve intendersi (ex art. 640-ter c.p.) ogni attività o omissione che, attraverso la manipolazione dei dati informatici, incida sul
regolare svolgimento del processo di elaborazione e/o trasmissione dei suddetti dati e, quindi, sia sull'hardware che sul software: si tratta di un reato a forma libera che, finalizzato pur sempre all'ottenimento di un ingiusto profitto con altrui danno, si concretizza in una illecita condotta intensiva ma non alterativa del sistema informatico o telematico (in altri termini, il sistema continua a
funzionare ma, appunto, in modo alterato rispetto a quello programmato).</p>

</div>

<p>La norma sanziona colui che altera, in qualsiasi modo, il funzionamento di un sistema informativo o telematico ovvero interviene senza diritto, con qualsiasi modalità, su dati, informazioni o programmi. <br> Il concetto di “alterazione” richiama un intervento modificativo o manipolativo sul funzionamento del sistema che viene piegato all'ottenimento per sé o per altri un ingiusto profitto con altrui danno. <br> L’altra ipotesi descritta dalla norma è costituita, invece, dalla condotta di chi interviene “senza diritto” con qualsiasi modalità, su “dati, informazioni o programmi” contenuti nel sistema, così da realizzare, anche in questo caso, l’ingiusto profitto con correlativo altrui danno. In questa seconda ipotesi si puniscono quelle condotte di introduzione abusiva all’interno di un sistema che portano ad operare illegittimamente su dati, informazioni o programmi, senza che il sistema stesso, o una sua parte, risulti in sé alterato. </p>

<h3>Il dolo è generico</h3>

<p>La giurisprudenza ritiene possibile il concorso del reato in questione con quello di abusivo accesso a sistema informatico di cui all’art. 615 ter c.p. <br> Ed infatti, si ritiene che l’accesso abusivo, sebbene prodromico alla manipolazione del sistema, non rientra tra le condotte punite dall’art. 640 ter c.p.; inoltre diversi risultano essere i beni giuridici tutelati dalle due norme. <br> La pena è della reclusione da uno a cinque anni e della multa da euro 309 a euro 1.549 se ricorre una delle circostanze previste dal numero 1) del secondo comma dell'articolo 640, ovvero se il fatto produce un trasferimento di denaro, di valore monetario o di valuta virtuale o è commesso con abuso della qualità di operatore del sistema. <br> La pena è della reclusione da due a sei anni e della multa da euro 600 a euro 3.000
se il fatto è commesso con furto o indebito utilizzo dell'identità digitale in danno di uno o più soggetti. <br> In tali ultime due ipotesi ovvero qualora ricorra una delle circostanze previste dall'articolo 61, primo comma, numero 5, limitatamente all’aver approfittato di circostanze di persona, anche in riferimento all'età, e numero 7, la procedibilità è d'ufficio.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
