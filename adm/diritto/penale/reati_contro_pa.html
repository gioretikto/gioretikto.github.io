<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="I delitti contro la pubblica amministrazione (artt. 314-360 c.p.)">
    <title>I delitti contro la pubblica amministrazione (artt. 314-360 c.p.)</title>
    <link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>I delitti contro la pubblica amministrazione (artt. 314-360 c.p.)</h1>

<p>Il titolo II del libro del codice penale disciplina i delitti contro la P.A., che sono tutti quei fatti che impediscono, ostacolano o turbano il regolare svolgimento dell'attività amministrativa, legislativa e giudiziaria dello Stato, nonché dell'attività amministrativa degli altri enti pubblici. <br> Oggetto giuridico della tutela penale di tali delitti è pertanto, <i>il regolare funzionamento dello Stato e degli altri enti pubblici</i>, nonché il prestigio dei soggetti che li rappresentano.</p>

<h2>La “pubblica amministrazione”</h2>

<p>Il concetto di “pubblica amministrazione”, ai fini penali, non coincide con quello di apparato dello Stato facente capo al potere esecutivo, ma ha un significato più ampio. Infatti, gli artt. 314 ss. c.p. riguardano, tra l'altro, l'amministrazione della giustizia (art. 319 ter: corruzione in atti giudiziari), puniscono l'aggressione e l'oltraggio a un corpo politico e giudiziario (artt. 338 e 342 c.p.) e l'oltraggio al magistrato in udienza (art. 343 c.p.); inoltre, alcune norme definiscono la qualità pubblica dei soggetti attivi dei delitti contro la p.a. non soltanto con riferimento alla funzione amministrativa, ma anche con riferimento alla funzione legislativa e giudiziaria (artt. 322 bis, 357, 358 c.p.).</p>

<p>Pertanto, il concetto di “pubblica amministrazione” è assunto nel senso più ampio possibile, comprensivo dell'intera attività dello Stato e degli altri enti pubblici. Le norme sui reati contro la p.a. tutelano, pertanto, <b>non solo l'attività amministrativa in senso stretto, ma anche quella legislativa e giudiziaria</b>.</p>

<p>L'oggetto della tutela dei reati in esame deve essere individuata nel regolare funzionamento della P.A., ossia nella normale esplicazione delle funzioni degli organi pubblici.</p>

<h2>Le qualifiche soggettive</h2>

<p>Le qualifiche soggettive cui la legge attribuisce rilevanza nella descrizione dei reati contro la P.A. sono quelle di <b>pubblico ufficiale</b>, di <b>incaricato di un pubblico servizio</b>, e di <b>esercente un servizio di pubblica necessità</b>.</p>

<h2>Pubblico Ufficiale (art. 357 c.p.)</h2>

<p>A seguito della riforma del 1990 l'attribuzione della qualifica di <b>pubblico ufficiale</b> prescinde dal vincolo di dipendenza da un ente pubblico e si caratterizza esclusivamente dall'esercizio di una pubblica funzione (legislativa, giudiziaria o amministrativa). Più precisamente sono pubblici ufficiali coloro che determinano o concorrono a determinare la volontà dell'ente a cui appartengono o coloro che hanno il potere e le facoltà di manifestarne all'esterno la volontà. È altresì pubblico ufficiale anche colui che è chiamato a svolgere attività aventi carattere accessorio o sussidiario ai fini istituzionali degli enti pubblici, in quanto anche in questo caso si verifica, attraverso l'attività svolta, una partecipazione, sia pure in misura ridotta, alla formazione della volontà della pubblica amministrazione.<br> Invero rientrano nella categoria in questione anche i soggetti muniti di:</p>

<ul>

<li><p><b>poteri autoritativi</b>: sono sia i poteri coercitivi, che le attività che esprimono un potere pubblico discrezionale nei confronti di un soggetto;</p></li>

<li><p>poteri certificativi: attività di documentazione e di attestazione dotate, secondo l'ordinamento giuridico, di efficacia probatoria.<br> Il <b>funzionario di fatto</b> è equiparato al pubblico ufficiale perché è necessario e sufficiente l'effettivo esercizio di una funzione pubblica, indipendentemente dalla presenza di un formale e regolare atto di investitura; è, però, richiesto che all'esercizio concreto del potere si accompagni l'acquiescenza, la tolleranza o il consenso della p.a.</p>

<p class="small">La giurisprudenza di legittimità ha avuto molte occasioni per pronunciarsi circa la natura giuridica del pubblico ufficiale sia in ordine ai reati da questo eventualmente commessi:<br>
<ul>
	<li><p>la qualità di pubblico ufficiale va attribuita a tutti gli insegnanti di scuole statali, in quanto essi esercitano una funzione disciplinata da norme di diritto pubblico e caratterizzata dalla manifestazione della volontà della Pubblica Amministrazione e dal suo svolgersi attraverso atti autoritativi e certificativi. A loro sono devoluti, infatti, fra gli altri, il potere di proporre eventuali provvedimenti disciplinari e quello di concorrere, con voto deliberativo, alle valutazioni periodiche e a quella finale della condotta e del profitto dei singoli alunni e di incidere, in tal modo, sul destino scolastico degli stessi (Cass. n. 6587 del 1991).</p></li>

	<li><p>la qualifica di pubblico ufficiale spetta al notaio non soltanto nell'esercizio del suo potere certificativo in senso stretto, ma in tutta la sua complessa attività, disciplinata da norme di diritto pubblico (legge notarile) e diretta alla formazione di atti pubblici (negozi giuridici notarili) (Cass. n. 6087 del 1994).</p></li>

	<li><p>è pubblico ufficiale anche colui che sia chiamato a svolgere attività accessorie o sussidiarie a quelle istituzionali proprie dello Stato o degli altri enti pubblici tra le quali rientrano i compiti di cooperazione all'elaborazione in via indiretta di atti amministrativi (Cass. n. 4102 del 1995).</p></li>

	<li><p>il testimone, partecipando con la sua deposizione alla formazione della volontà del giudice, riveste, sin dal momento della sua citazione, la qualità di pubblico ufficiale (Cass. n. 6406 del 1996).</p></li>

	<li><p>la qualifica di pubblico ufficiale deve essere riconosciuta a quei soggetti che, pubblici dipendenti o semplici privati, quale che sia la loro posizione soggettiva, possono e debbono, nell'ambito di una potestà regolata dal diritto pubblico, formare e manifestare la volontà della P.A., oppure esercitare, anche indipendentemente da formali investiture, poteri autoritativi, deliberativi o certificativi, disgiuntamente e non cumulativamente considerati (Cass. n. 7120 del 1999).</p></li>

	<li><p>Riveste la qualifica di pubblico ufficiale il medico dipendente di struttura ospedaliera autorizzato allo svolgimento di attività in regime "intra moenia" allargata, all'esterno della azienda sanitaria, trattandosi di attività inserita in una programmazione unitaria regionale e soggetta a controlli volti a consentirne lo svolgimento nel rispetto delle finalità istituzionali dell'ente, con predeterminazione delle tariffe nonché della quota da riscuotere per conto dell'ente stesso. (Fattispecie in cui la Corte ha confermato la sentenza di condanna relativa ai reati di corruzione e falso in atto pubblico in relazione alla condotta del medico che aveva percepito indebitamente somme di denaro in cambio del rilascio di falsa documentazione sanitaria) (così Cassazione n. 20264 del 2019).</p></li>

</ul>

<h2>Incaricato di pubblico servizio (358 c.p.)</h2>

<p>È <b>incaricato di pubblico servizio</b> colui che presta, a qualsiasi titolo, un servizio pubblico, cioè un'attività regolamentata in forma pubblicistica e oggettivamente diretta all'esecuzione e alla realizzazione di finalità pubbliche di utilità sociale, caratterizzata, da un lato, dal rapporto di accessorietà e complementarietà nei confronti della funzione pubblica (dalla quale si differenzia anche per l'assenza di poteri autoritativi) e dall'altro dal fatto che non può consistere nello svolgimento di semplici mansioni di ordine o nella prestazione di opera meramente materiale.</p>

<p class="small">Il “servizio pubblico” può essere definito come l'attività diretta a soddisfare finalità pubbliche, che sono quelle perseguite dallo Stato, anche attraverso l'iniziativa di altri enti o di soggetti privati. Più in particolare, il servizio pubblico è un'attività regolamentata in forma pubblicistica e oggettivamente diretta all'esecuzione e alla realizzazione di finalità pubbliche di
utilità sociale, caratterizzata, da un lato, dal rapporto di accessorietà e complementarietà nei confronti della funzione pubblica, dalla quale si differenzia anche per l'assenza di poteri autoritativi e dall'altro dal fatto che non può consistere nello svolgimento di semplici mansioni di ordine o nella prestazione di opera meramente materiale.</p>

<p>A norma dell'art. 358 C.p. «Agli effetti della legge penale, sono incaricati di un pubblico servizio coloro i quali, a qualunque titolo, prestano un pubblico servizio<sup>1</sup>.</p>

<p>Per pubblico servizio<sup>2</sup> deve intendersi un'attività disciplinata nelle stesse forme della pubblica funzione, ma caratterizzata dalla mancanza dei poteri tipici di quest'ultima, e con esclusione dello svolgimento di semplici mansioni di ordine e della prestazione di opera meramente materiale.</p></li>

<h5>Note</h5>

<ol>
	<li><p>Sono tali ad esempio gli esattori di una società concessionaria dell'erogazione del gas, gli impiegati degli enti pubblici che prestano la loro collaborazione ai pubblici ufficiali nell'opera da questi espletata, il custode del cimitero, la guardia giurata che conduca un furgone portavalori, i presentatori-conduttori delle trasmissioni televisive.</p></li>

	<li><p>Il pubblico servizio si identifica in quanto è assoggettato alla medesima disciplina della funzione pubblica, ma difetta dei poteri tipici che la connotano, quali quelli deliberativi, autoritativi e certificativi, senza però che si qualifichi come mera attività materiale. Si tratta dunque di una categoria residuale, comprensiva di tutti coloro che non possono definirsi né pubblici ufficiali (357), né esercenti un servizio di pubblica necessità (359). </p></li>

</ol>

<h2>Esercente un servizio di pubblica necessità (art. 359 c.p.)</h2>

<p>Infine nel concetto di esercente un servizio di pubblica necessità rientrano due distinte categorie di soggetti:</p>

<ul>
	<li><p><b>coloro che esercitano professioni che richiedono una speciale abilitazione dello Stato: l'abilitazione</b> è un provvedimento che attesta la sussistenza dei requisiti indispensabili previsti dalla legge e che permette di esercitare legittimamente una determinata attività; rientrano in tale categoria soltanto coloro che svolgono un'attività professionale e non anche coloro che esercitano un'arte o un mestiere;</p></li>

	<li><p><b>coloro che esercitano un servizio di pubblica necessità secondo un atto della p.a.</b>: attività esercitata da soggetti privati, soggettivamente svincolati dalla p.a., ma oggettivamente orientati ad eseguire prestazioni di interesse generale e, come tale, sottoposte al controllo dello Stato. L'atto della p.a. è riconducibile ad un'<b>autorizzazione</b>, che può essere definita come un provvedimento in grado di rimuovere un ostacolo di ordine pubblicistico.<br> Nell'ambito della nozione di <b>servizio di pubblica necessità</b> vanno annoverate anche le attività che, essendo esercitate da un soggetto privato, in base a regole prettamente civilistiche, si distinguono sia dalla funzione pubblica che dal pubblico servizio, sottoposti ad una disciplina pubblicistica. Mentre la funzione pubblica e il pubblico servizio possono essere svolti da privati e da pubblici ufficiali, il servizio di pubblica necessità è competenza esclusiva del privato.</p></li>

</ul>

<section aria-label="End">
<a href="pena.html">&#171;La pena</a>
<a href="index.html">Index</a>
<a href="peculato.html">Peculato &#187;</a>
</section>

</div>

</body>
</html>
 