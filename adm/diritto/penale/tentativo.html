<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il tentativo">
	<title>Il tentativo</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Il tentativo</h1>

<p>L'<i>iter criminis</i>, nella sua estensione dinamica, può snodarsi nelle fasi:</p>

<ol>
	<li><p>dell'<i>ideazione</i>, che si svolge all'interno della psiche del reo, passando attraverso il processo di motivazione e culminando nella risoluzione criminosa, che, di per sé, non è punibile;</p></li>

	<li><p>dell'<i>esecuzione</i>, che si ha quando il soggetto compie la condotta esteriore richiesta per la sussistenza del reato;</p></li>

	<li><p>della <i>consumazione</i>, quando si sono verificati tutti i requisiti richiesti dalla singola fattispecie legale nella misura necessaria e sufficiente per l'integrazione del reato.</p></li>
</ol>

<p>Nel <b>delitto tentato</b> il soggetto che intende commettere un fatto illecito pone in essere la condotta materiale essenziale per integrare il delitto, che però non giunge a consumazione per
cause indipendenti dalla volontà dell'agente. <br> Il delitto tentato è disciplinato dall'art. 56 c.p., in virtù del quale: “Chi compie atti idonei, diretti in modo non equivoco a commettere un delitto, risponde di delitto tentato, se l'azione non si compie o l'evento non si verifica. Il colpevole del delitto tentato è punito: con la reclusione non inferiore a dodici anni, se la pena stabilita è l'ergastolo; e negli altri casi, con la pena stabilita per il delitto, diminuita da un terzo a due terzi. Se il colpevole volontariamente desiste dall'azione, soggiace soltanto alla pena per gli atti compiuti, qualora questi costituiscano per sé un reato diverso. Se volontariamente impedisce l'evento, soggiace alla pena stabilita per il delitto tentato, diminuita da un terzo alla metà”.</p>

<p class="small"><b>Es</b>. Marco decide di uccidere Luca, nei cui confronti nutre un'atavica antipatia. Marco lo invita a cena, si procura un potente sonnifero con l'intenzione di addormentarlo per poi strangolarlo. Se la morte di Luca si realizza, Marco risponderà di delitto consumato, se invece non si verifica occorre stabilire quando il soggetto agente risponderà di delitto tentato.</p>

<p>Affinché sussista il tentativo devono ricorrere determinati <b>presupposti</b>:</p>

<ul>
	<li><p>la volontarietà di compiere un reato (il tentativo è necessariamente doloso);</p></li>
	<li><p>l'imperfezione nell'esecuzione o la mancata verificazione del fatto previsto dalla norma incriminatrice;</p></li>
	<li><p>l'univocità degli atti;</p></li>
	<li><p>l'idoneità degli stessi.</p></li>
</ul>

<p>Il <b>dolo del tentativo</b> è un dolo di consumazione che esclude la variante del dolo eventuale, dal momento che il concetto di tentativo implica una volontà orientata verso uno scopo e non la mera
accettazione del rischio di produzione dell'evento; inoltre la “direzione univoca degli atti”, pur riguardando il comportamento materiale, implica anche un corrispondente atteggiamento della volontà.</p>

<h2>L'univocitàe l'idoneità degli atti</h2>

<p>L'<b>univocità</b> sta a significare che l'azione compiuta dal soggetto agente, per quello che rappresenta e per le modalità di esecuzione, deve mostrare l'intento criminoso che questi si accinge a realizzare o che, quantomeno, tenta di perseguire, senza lasciare spazio a molteplici voci interpretative. Il giudice valuta il comportamento del soggetto agente e le circostanze in cui ha operato, facendo riferimento a criteri oggettivi. Gli atti sono univoci quando per il grado di sviluppo raggiunto, lasciano prevedere come altamente probabile o verosimile la realizzazione dell'intento perseguito.</p>

<p>L'<b>idoneità</b>, deve essere intesa come quella capacità potenziale di realizzare o di favorire la verificazione del fatto illecito e, in sostanza, si riferisce al grado di pericolosità reale ed attuale che l'azione riesce a provocare. Per valutare il grado di idoneità degli atti è necessario accertare la loro adeguatezza causale, cioè la loro rilevante attitudine a conseguire l'obiettivo, tramite un giudizio:</p>

<ul>
	<li><p><i>ex ante</i>: controllando se l'azione, prima del suo compimento, sia effettivamente adeguata a raggiungere il fine perseguito dal soggetto agente; il giudice procede alla valutazione della
idoneità degli atti dopo che la condotta è stata eseguita, ma collocandosi mentalmente al momento in cui il soggetto teneva il comportamento illecito (c.d. “prognosi postuma”);</p></li>

	<li><p>a <i>base parziale</i>: tenendo conto delle circostanze conosciute o riconoscibili dal soggetto agente al momento della condotta.</p></li>
</ul>

<p>Nella disciplina del tentativo possono essere individuati diversi gradi di idoneità:</p>

<ul>
	<li><p>il <i>tentativo compiuto</i> è la fattispecie che presenta la più alta probabilità di verificazione dell'evento, perché la condotta è interamente eseguita;</p></li>

	<li><p>un <i>livello intermedio</i> si ha quando l'agente ha iniziato l'azione senza portarla a termine, ma dalle circostanze del caso risulta molto probabile che le sue intenzioni erano quelle di compiere l'illecito;</p></li>

	<li><p>il <i>livello minimo</i>, ancora punibile, si ha quando il soggetto ha compiuto soltanto degli atti preliminari che univocamente mettono in evidenza la volontà di compiere un reato.</p></li>
</ul>

<p>In generale, quando non è stata completamente eseguita la condotta prevista dalla norma incriminatrice si parla di <i>tentativo incompiuto</i>. <br> In termini negativi si può distinguere tra:</p>

<ul>
	<li><p><i>inidoneità assoluta</i>, quando l'azione non è in grado di realizzare, in alcun modo, l'evento;</p></li>

	<li><p><i>inidoneità relativa</i>, quando il fallimento è conseguenza di circostanze particolari che hanno impedito la realizzazione del delitto.</p></li>
</ul>

<h1>La configurabilità del delitto tentato</h1>

<p>Il nostro ordinamento giuridico punisce ogni tipo di intenzioen criminosa ingiustificata che si concretizza in un fatto illecito e che, per il suo carattere antigiuridico, mette in pericolo la comunità sociale. Le condotte capaci di provocare la reazione dello Stato, però, non sono soltanto quelle che raggiungono il fine ultimo previsto dalla norma incriminatrice, ma anche quelle che, per non essendo totalmente conformi alla fattispecie di reato, comunque presentano un disvalore giuridico tale da richiedere l'applicazione della pena. </p>

<p>È in questo quadro che si inserisce la figura del <b>tentativo</b> che integra una <b>fattispecie autonoma</b> di reato, in quanto presenta tutti i requisiti necessari per l'esistenza dello stesso, vale a dire il <i>fatto</i>, l'<i>antigiuridicità</i> e la <i>colpevolezza</i>.  <br> Esso nasce dalla combinazione di due norme: quella incriminatrice da un lato e quella contenuta nell'articolo 56 c.p. dall'altro che, in virtù della sua <i>efficacia estensiva</i>, consente di punire comportamenti illeciti che non assurgono al canone della consumazione. <br> Prendendo in esame per esempio la fattispecie incriminatrice del furto, la sanzione prevista sarà applicata sia nel caso in cui il soggetto si impossessi della cosa altrui sia nel caso in cui il reo compia atti idonei diretti in modo non equivoco ad impossessarsi della cosa altrui. <br> Il regime sanzionatorio del delitto tentato si rapporta al delitto principale. In base all'art. 56 c.p., secondo comma, colui che ha commesso il delitto tentato è punito con la reclusione non inferiore ad anni dodici, se è previsto l'ergastolo o altre pene previste per i reati consumati, la pena sarà diminuita da un terzo a due terzi.<br> Il tentativo non è configurabile indistintamente in tutte le fattispecie di reato. In particolare, <b>non è ammesso</b>:</p>

<ul>
	<li><p>nei <i>delitti colposi</i>, perché non c'è la volontarietà di tenere la condotta illecita per ottenere un determinato risultato;</p></li>

	<li><p id="uni">nei <i>delitti unisussistenti</i>, i quali, perfezionandosi in un solo atto, non consentono il frazionamento dell'<i>iter criminis</i> in una pluralità di atti;</p></li>

	<li><p>nelle contravvenzioni, perché sono illeciti meno gravi che non giustificano la punibilità in termini di tentativo;</p></li>

	<li><p>nei <i>reati di pericolo</i>, perché il fondamento della punibilità del tentativo è la prevenzione del pericolo di una lesione al bene protetto dalla norma, prevenzione che già è realizzata dal tipo di reato di cui si discute, perciò si punirebbe il “pericolo del pericolo” e ciò sarebbe incompatibile con il principio di offensività. Di diverso avviso è la giurisprudenza laddove sostiene che il tentativo è configurabile anche con riferimento ai cosiddetti reati di pericolo, essendo ben possibili atti idonei e diretti in modo non equivoco a cagionare un pericolo che invece non sorge (Cass. n. 4169 del 1995);</p></li>

	<li><p>nei <i>delitti di attentato</i>, perché il tentativo equivale alla consumazione, la differenza tra attentato e tentativo è da rintracciare nel fatto che, mentre il tentativo si configura nel
compimento di atti idonei ed univoci e quindi con la combinazione tra l'art. 56 c.p. e la singola norma penale incriminatrice del fatto di reato, l'attentato viene punito a seguito del compimento
di atti che rientrano nella previsione normativa dettata ad hoc;</p></li>

	<li><p>nei <i>delitti preterintenzionali</i>, perché in questi reati deve mancare il proposito di realizzare quell'evento più grave che ne determina la perfezione (se il soggetto passivo non muore, l'agente risponderà comunque del delitto consumato di percosse o lesioni personali);</p></li>

	<li><p>nei <i>reati abituali</i>, perché i singoli atti non hanno rilevanza penale.</p></li>

</ul>

<p>Il tentativo <b>è invece ammesso</b>:</p>

<ul>
	<li><p>nei <i>delitti aggravati dall'evento</i>, quando l'evento aggravatore si può realizzare anche nel caso in cui la condotta illecita non sia completamente compiuta (è il caso della morte di una donna dopo un tentativo di aborto);</p></li>

	<li><p>nei <i>reati condizionati</i>, quando la verificazione della condizione di punibilità può realizzarsi
anche se la condotta non viene completata;

	<li><p>nei <i>reati permanenti</i>, solo se la condotta illecita è divisibile in varie sequenze;</p></li>

	<li><p>nei <i>delitti omissivi</i> (è il caso della madre che non intende nutrire il figlio al fine di provocarne la morte, ma il padre, accortosi delle condizioni disperate del bambino, lo porta in ospedale per le cure del caso). Quanto ai reati omissivi, la dottrina prevalente ritiene pacificamente configurabile il tentativo nei reati omissivi impropri, nei quali l'azione diventa punibile quando l'inerzia del soggetto agente provoca un pericolo per l'interesse tutelato dalla norma incriminatrice. Maggiori perplessità sussistono, invece, sull'applicabilità della disciplina del tentativo ai reati omissivi propri;</p></li>

	<li><p>nei <i>reati plurisussistenti</i> ove la inidoneità degli atti successivi non esclude la punibilità a titolo di tentativo di quelli idonei precedentemente compiuti.</p></li>

</ul>

<p>Nel tentativo l'elemento soggettivo è perfetto, mentre il difetto si ha nell'<i>elemento oggettivo</i> e, in relazione a questo, è importante distinguere tra:</p></li>

	<li><p><i>tentativo incompiuto</i>, quando non è completamente eseguita la condotta prevista dalla norma incriminatrice (es. un uomo cerca di rubare la radio di una macchina, ma viene visto dal
proprietario e scappa);</p></li>

	<li><p><i>tentativo compiuto</i>, quando l'azione lesiva è portata a temine, ma l'evento richiesto dalla norma non si è verificato (es. Fabrizio facendo uso di un coltello cerca di colpire a morte Salvatore, ma questi agilmente evita l'arma).</p></li>

</ul>

<p>La giurisprudenza si è pronunciata in ordine alla possibilità di applicare l'art. 131-bis c.p., il quale disciplina la causa di non punibilità per particolare tenuità del fatto, al delitto tentato,
atteso che la norma non contempla quest'ultima fattispecie.</p>
 
<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
