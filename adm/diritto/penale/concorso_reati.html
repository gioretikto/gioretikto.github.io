<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Nozioni generali di Diritto penale">
    <title>Nozioni generali di Diritto penale</title>
    <link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Concorso di reati</h1>

<p>Si ha <i>concorso di reati</i> quando un soggetto viola più volte la legge penale e commette, quindi, più reati.</p>

<p>Il concorso può essere:</p>

<ul>
	<li><p><b>materiale</b>: quando i vari reati sono realizzati con una <i>pluralità di azioni</i> od <i>omissioni</i> (e.s. Tizio uccide la vittima, poi occulta il cadavere, poi ruba);</p></li>
	<li><p><b>formale</b>: quando i vari reati sono realizzati con una <i>sola azione</i> od omissione (es. con una sola parola si ingiuriano più persone).</p></li>
</ul>

<p>Quest'ultimo, a sua volta, può essere:</p>

<ul>
	<li><p><i>eterogeneo</i>: quando con una sola azione od omissione si violano diverse disposizioni di legge (es. con un colpo di pistola si uccide una persona e si rompe una vetrina).</p></li>
	<li><p><i>omogeneo</i>: quando con una sola azione od omissione si compoiono più violazioni della medesima disposizione di legge (es.: una parola che ingiuria contemporaneamente più persone.</p></li>
</ul>

<table>
<tr> <th colspan="2">Concorso di reati</th> </tr>
<tr> <th>Materiale</th> <th>Formale</th> </tr>
<tr> <td>Con più azioni/ omissioni si integrano più reati</td> <td>Con una sola azione/omissione si integrano più reati</td></tr>
<tr> <td><b>Cumulo materiale</b>: somma aritmetica delle pene</td> <td><b>Comulo giuridico</b>: pena più grave aumentata fino al triplo</td></tr>
</table>

<h2>Concorso apparente di norme</h2>

<p>Si ha concorso apparente di norme quando una medesima condotta soltanto in apparenza risulta riconducibile a più fattispecie incriminatrici, mentre in realtà integra un solo reato e una sola norma è a essa
applicabile. Da questa nozione emergono i presupposti fondamentali dell'istituto:</p>

<ul>
	<li><p>l'esistenza di una medesima situazione di fatto;</p></li>

	<li><p>la pluralità di norme apparentemente applicabili, non essendo concepibile un concorso di una norma con se stessa (Mantovani).</p></li>
</ul>

<p>Anche se il più delle volte si verifica tra disposizioni incriminatrici, il concorso apparente di norme può sussistere anche tra norme differenti (scriminanti, circostanze etc.).</p>

<p>Il concorso apparente di norme rappresenta un fenomeno opposto rispetto al <b>concorso di reati</b>, nel quale, come visto, alle molteplici fattispecie incriminatrici applicabili corrispondono più reati.
Per individuare i casi di concorso apparente la dottrina dominante ricorre a determinati criteri di accertamento, quali quello di <i>specialità</i>, di <i>sussidiarietà</i> e di <i>consunzione</i> (o assorbimento).</p>

<p>A questo proposito, occorre precisare che, secondo una parte della dottrina (Antolisei)) solo il criterio di specialità trova esplicito riconoscimento codicistico (art. 15 c.p.), e è quindi l'unico criterio applicabile per risolvere il problema del concorso apparente di norme (teoria monistica), l'orientamento maggioritario (Fiandaca-Musco, Padovani), invece, ritiene che al criterio di specialità si affiancano anche i criteri della sussidiarietà e della consunzione, ricavabili implicitamente dalle norme del codice penale (<i>teoria pluralista</i>).</p>

<h3>Il principio di specialità</h3>

<p>L'art. 15 c.p. dispone che “quando più leggi penali o più disposizioni della medesima legge penale regolano la stessa materia, la legge o la disposizione di legge speciale deroga alla legge o alla disposizione di legge generale, salvo che sia altrimenti stabilito”.</p>

<p>Tale norma determina il principio della prevalenza della legge speciale rispetto alla generale (lex specialis derogat legi generali). |l rapporto di specialità tra fattispecie si ha quando una norma (speciale) descrive un fatto che presenta tutti gli elementi del fatto previsto dall'altra (generale) e, inoltre, uno o più elementi cd. specializzanti. Con la conseguenza che la norma generale, di portata più ampia rispetto alla norma speciale, sarebbe comunque in grado di regolare quel fatto allorché la norma speciale venisse a mancare.</p>

<h4>Esempio</h4>

<p>Un rapporto di specialità ricorre, a esempio, tra gli artt. 610 (violenza privata) e 611 c.p. (violenza o minaccia per costringere taluno a commettere un reato). L'art. 611 C.p. è norma speciale rispetto all'art. 610 c.p., poiché mentre in quest'ultima ipotesi il soggetto passivo è costretto a fare “qualche cosa”, nell'art. 611 c.p., in sostituzione del più generale “qualche cosa”, la violenza o la minaccia devono essere finalizzate a far commettere un reato alla persona offesa. Pertanto, se Tizio usa violenza nei confronti di Caio per costringerlo a commettere un furto, Tizio risponde soltanto del reato previsto
dall'art. 611 c.p. e non anche di quello previsto dall'art. 610 c.p., proprio in virtù dell'applicazione del principio di specialità posto dall'art. 15 c.p. (Cadoppi-Veneziani).</p>

<p>E ancora, l'art. 642 c.p. — che punisce la fraudolenta distruzione della cosa propria — costituisce un'ipotesi criminosa speciale rispetto al reato di truffa di cui all'art. 640 c.p.: nel primo, infatti, sono presenti tutti gli elementi della condotta caratterizzanti il secondo e, in più, come elemento specializzante, il fine di tutela del patrimonio dell'assicuratore (Cass., VI, 13-11-2003).</p>

<h3>Il principio di sussidiarietà</h3>

<p>Secondo la tesi prevalente, i problemi inerenti al concorso apparente di norme non sono risolvibili solamente in base al principio di specialità, ma anche utilizzando i principi di sussidiarietà e di consunzione.</p>

<p>In base al principio di sussidiarietà, la legge principale deroga alla legge sussidiaria (/ex primaria derogat legi subsidiariae). È norma sussidiaria quella che tutela meno intensamente l'identico interesse tutelato dalla norma principale.</p>

<p>Lo stesso legislatore adopera, talvolta, clausole idonee a identificare il principio di sussidiarietà (“qualora il fatto non costituisca un più grave reato”, “se il fatto non è preveduto come più grave reato dalla legge” etc.).</p>

<p>È il caso, a esempio, di chi cagiona un incendio dando fuoco a un edificio adibito a azienda industriale: il fatto integra gli estremi dei reati di cui agli artt. 508, 2° comma, c.p. (sabotaggio) e 423 c.p. (incendio). Per espressa indicazione del legislatore, la norma sul sabotaggio si applica solo qualora il fatto non costituisca un più grave reato, che nel caso in esame è rappresentato dal reato previsto dall'art. 423 c.p., rispetto al quale la norma dell'art. 508, 2° comma, c.p. si pone come sussidiaria (Marinucci-Dolcini).</p>

<p>Inoltre, il rapporto di sussidiarietà sussiste in presenza di espressioni del tipo “fuori del caso indicato nell'art. x”, “fuori dei casi di concorso nel reato x” etc. In queste ipotesi, il fatto concreto integra gli estremi di un altro reato (oltre che di quello previsto dalla norma contenente la clausola di iserva) la cui norma incriminatrice troverà applicazione in quanto tutela più intensamente il bene e prevede di una pena più severa.</p> 

<p>Si pensi, a esempio, a chi aiuta taluno a assicurarsi, occultandolo, il denaro proveniente da un delitto; il fatto integra gli estremi dei reati previsti dagli artt. 648 c.p. (ricettazione) e 379 c.p. (favoreggiamento reale). Le due norme non si pongono in rapporto di specialità, ma in quest'ultima è presente la clausola “fuori dei casi previsti dall'art. 648”. Pertanto, la disposizione che punisce il reato di ricettazione è considerata norma principale, posta a tutela sia dell'amministrazione della giustizia sia del patrimonio e, in tale direzione, il criterio di sussidiarietà risolverà il concorso apparente (Marinucci-Dolcini).</p>

<p>La rilevante presenza nell'ordinamento di clausole come quelle citate ha fatto sì che la dottrina giungesse a distinguere tra sussidiarietà espressa e sussidiarietà tacita. Quest'ultima ricorre quando due norme incriminatici, applicabili allo stesso fatto concreto, puniscono reati di diversa gravità, dei quali uno offende un bene ulteriore rispetto a quello offeso dall'altro, ovvero realizza un'offesa più intensa allo stesso bene giuridico.</p>

<p>Ad esempio, sussiste un rapporto di sussidiarietà tacita tra il reato di atti contrari alla pubblica decenza (art. 726 c.p.) e il delitto di atti osceni (art. 527 c.p.), che si distinguono soltanto per il diverso grado di offesa al medesimo bene giuridico. Taluni (Antolisei) hanno criticato il principio di sussidiarietà, affermando che si tratta di un inutile doppione del criterio di specialità.</p>

<p>A tale obiezione si è risposto che, mentre nella specialità sussiste un rapporto di genere a specie tra i diversi elementi delle fattispecie astratte, la sussidiarietà implica l'assorbimento di un fatto meno grave in uno più grave, lesivo dello stesso bene, ancorché le fattispecie incriminatici astratte contengano elementi strutturali diversi (Fiandaca-Musco).</p>

<h3>Il principio di consunzione (o assorbimento)</h3>

<p>Il principio di consunzione si applica quando una norma (norma consumante) prevale su un'altra (norma consumata) in quanto il fatto descritto da quest'ultima è compreso dalla prima. Si tratta, quindi, di un principio che esprime la relazione tra due norme, di cui una ha maggiore importanza dell'altra, assorbendone il disvalore giuridico-penale.</p>

<p>È il caso, a esempio, della relazione che intercorre tra i reati di danneggiamento (635 c.p.) e furto in abitazione (624bis, 1° comma, c.p.), tra i quali non sussiste un rapporto di specialità, stante la possibilità di configurare casi di furto in abitazione senza danneggiamenti. Tuttavia, secondo /'id quod plerumque accidit, il normale svolgimento dell'azione ex art. 624bis, 1° comma, c.p. comprende atti di danneggiamento. Deve, pertanto, ritenersi che il contenuto della fattispecie sul furto in abitazione comprenda il disvalore del reato di cui all'art. 635 c.p.</p>

<p>Oppure, si pensi alle lesioni personali seguite dalla morte del soggetto dovuta alle lesioni: in tal caso, il reato di lesioni colpose resta assorbito nel più grave delitto di omicidio colposo, in forza del criterio dell'assorbimento, secondo cui la sanzione irrogata per il reato più grave comprende anche quella astrattamente irrogabile per il meno grave delitto assorbito (Cass., III, 7-3-2003).</p>

<p>E ancora, il reato di violenza privata è assorbito in quello di sequestro di persona se la violenza esercitata sulla vittima è diretta unicamente a privarla della libertà personale (Cass., V, 21-9-1999).</p>

<p>Il principio di consunzione trova applicazione (Mantovani):</p>

<ul>
	<li><p>nei casi di consunzione necessaria, in cui un reato più grave assorbe sempre un reato meno grave (reato complesso e reato progressivo, sui quali vedi par. 8 e Cap. 31);</p></li>
	<li><p>nei casi di consunzione eventuale, in cui l'assorbimento del reato meno grave in quello più grave costituisce solo uno dei possibili sviluppi esecutivi della fattispecie criminosa;</p></li>
	<li><p>nei casi di antefatto e postfatto, ossia dei reati che costituiscono la premessa (antefatto) o il normale sbocco (postfatto) di altri reati. Si parla, in particolare, di antefatto quando un reato meno grave è necessario per commetterne uno più grave, come nel caso di possesso ingiustificato di grimaldelli (art. 707 c.p.) seguito da furto (art. 624 c.p.); invece, il postfatto ricorre quando, una volta commesso un reato, ne vengono commessi altri che ne costituiscono il normale sbocco, come a esempio nel caso della spendita di monete false (art. 455 c.p.) realizzata dallo stesso soggetto che prima ha contraffatto le monete (art. 453 c.p.). Vedi, sul punto, il successivo par. 8. Anche per quanto concerne la consunzione si suole distinguere tra consunzione espressa e tacita. Si ha la prima (espressa) nei casi previsti dagli artt. 84 c.p. (reato complesso) e 68 c.p. (limiti al concorso di circostanze); la seconda (tacita) è determinata dall'estensione di tali norme a casi analoghi.</p></li>
</ul>

<section aria-label="End">
<a href="fourth.html">&#171;The fourth Declension</a>
<a href="index.html">Index of Diritto</a>
<a href="peculiarities4.html">Peculiarities of the 4th declension &#187;</a>
</section>

</div>

</body>
</html>
