<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Malversazione a danno dello Stato art. 316 bis"/>
	<title>Malversazione a danno dello Stato art. 316 bis</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Malversazione a danno dello Stato art. 316 bis</h1>

<p>L'<a href="cp.html#316bis">art. 316 bis</a> del codice penale, punisce a titolo di <b>malversazione a danno dello Stato</b>, «<i>chiunque, estraneo alla pubblica amministrazione, avendo ottenuto dallo Stato o da altro ente pubblico o dalle Comunità europee contributi, sovvenzioni o finanziamenti destinati a favorire iniziative dirette alla realizzazione di opere od allo svolgimento di attività di pubblico interesse, non li destina alle predette finalità</i>».</p>

<p><b>Bene giuridico tutelato</b> dalla norma è l'interesso dell'ordinamento acché gli strumenti di sostegno alle attività economiche di pubblico interesse vengano impiegati secondo i fini previsti.</p>

<p>La malversazione configura un <b>reato proprio</b> e, in quanto tale, può essere commesso solamente a chi abbia ricevuto un finanziamento pubblico diretto alla realizzazione di opere od allo svolgimento di attività di pubblico interesse.</p>

<p><b>Soggetto passivo</b> del reato è la P.A., la Comunità europea e gli altri enti pubblici, tra i quali, alla luce del D.Lgs. 163/2006, rientrano anche gli organismi di diritto pubblico.</p>

<p>Presupposto per la configurabilità del delitto è l'ottenimento concreto del finanziamento, non essendo sufficiente una mera disposizione di pagamento e la destinazione di scopo del finanziamento (e dunque la specifica finalità di pubblico interesse della somma erogata). <br> Trattasi inoltre di <b>reato istantaneo</b>, consumandosi nel momento in cui le sovvenzioni, i finanziamenti o contributi pubblici vengono distratti dalla destinazione per cui sono stati erogati (Cass. 40830/11). Ad </b>effetti permanenti</b>, secondo vari autori di natura omissiva, consistendo la condotta nell'omessa giusta destinazione del finanziamento. Secondo altri trattasi invece di delitto commissivo, stante la mala gestio nel destinare altrove la somma ottenuta. <br> A favore della natura omissiva vi è comunque costante orientamento, secondo cui infatti momento consumativo del delitto è quello in cui scade il termine ultimo per realizzare le opere di pubblico interesse. <br> La frustrazione di un interesse pubblico non generico ma specifico fa sì che il reato sia configurabile anche nel caso in cui il privato destini le risorse anche per fini di interesse pubblico differente da quelli previsti all'atto di erogazione. <br> Viene richiesto il <b>dolo generico</b>, ovvero la coscienza e volontà di sottrarre le risorse allo scopo prefissato. <br> La tesi prevalente in giurisprudenza rintraccia la differenza rispetto alla truffa aggravata ai danni dello Stato di cui all'art. 640 bis sia nella diversità dei beni giuridici tutelati (patrimonio della P.A. nella truffa aggravata, buon andamento della P.A. nella malversazione), sia nella natura della condotta. La truffa aggravata punisce la condotta a monte dell'erogazione, conseguita attraverso artifizi o raggiri, mentre la malversazione punisce la condotta a valle, ovvero la distrazione delle risorse.<br> Pertanto, i due delitti possono anche concorrere tra loro (artt. 71 e ss.), non ravvisandosi rapporto di specialità (art. 15), qualora il colpevole ottenga fraudolentemente le risorse, per poi destinarle a fini diversi dalle attività di pubblico interesse.</p>

<h2>Rapporto con l'art. 640 bis c.p.</h2>

<p>Un precisa notazione merita il rapporto tra il reato in questione e la truffa aggravata per il conseguimento di erogazioni pubbliche (art. 640 bis c.p.). Al riguardo, la dottrina ha evidenziato la complementarità tra le due figure di reato: la truffa aggravata, infatti, incrimina l’illecito conseguimento da parte del privato, mediante artifici e raggiri, di finanziamenti pubblici che non gli spetterebbero e, quindi, la frode a monte; la malversazione a danno dello Stato, al contrario, punisce l’utilizzazione delle risorse pubbliche per un fine diverso e, pertanto, la frode a valle. Nell’ipotesi in cui il privato dapprima, mediante artifici e raggiri, abbia ottenuto risorse che, altrimenti, non avrebbe avuto titolo a percepire e, successivamente, abbia utilizzato tali somme per scopi diversi da quelli indicati dalla legge, la dottrina esclude  il concorso materiale  in omaggio al principio del ne bis in idem sostanziale.</p>

<section aria-label="End">
<a href="fourth.html">&#171;The fourth Declension</a>
<a href="index.html">Index</a>
<a href="peculiarities4.html">Peculiarities of the 4th declension &#187;</a>
</section>

</article>

</body>
</html>
