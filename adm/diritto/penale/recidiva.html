<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La recidiva">
	<title>La recidiva</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>La recidiva</h1>

<p>La <b>recidiva</b> (art. 99 c.p.) è quella condizione personale del reo, che si manifesta quando questi commette un delitto non colposo dopo essere stato giudicato per un fatto illecito precedente. Non
è sufficiente l'aver tenuto una condotta antigiuridica, ma è essenziale la presenza di un provvedimento giudiziale che affermi la responsabilità del soggetto agente. È ovvio che la commissione dell'ulteriore reato deve essere successiva al passaggio in giudicato della sentenza di condanna mentre non è rilevante che la pena sia stata scontata o meno. Ai fini della recidiva devono essere prese in considerazione anche le condanne nei confronti delle quali è stata rilevata l'esistenza di una causa di estinzione del reato (amnistia) o della pena (prescrizione della sanzione penale); altrettanto non può dirsi quando la causa di estinzione incide su tutti gli effetti penali (la riabilitazione estingue le pene accessorie ed ogni altro effetto penale della condanna). <br> Il fatto di ricadere nel reato mostra una spiccata tendenza criminale e una certa insensibilità al rispetto delle regole socialmente accettate e legittima pertanto un inasprimento del trattamento sanzionatorio. <br> La pena può essere aumentata fino alla metà:</p>

<ol>
	<li><p>se il nuovo delitto non colposo è della stessa indole;</p></li>
	<li><p>se il nuovo delitto non colposo è stato commesso nei cinque anni dalla condanna precedente;</p></li>
	<li><p>se il nuovo delitto non colposo è stato commesso durante o dopo l'esecuzione della pena, ovvero durante il tempo in cui il condannato si sottrae volontariamente all'esecuzione della pena.</p></li>
</ol>

<p>L'attuale disciplina, dopo la riforma del 2005, prevede tre differenti tipologie di recidiva:</p>

<ol type="a">
	<li><p><b>recidiva semplice</b>, quando è stato commesso un nuovo delitto non colposo dopo la condanna irrevocabile per un delitto non colposo antecedente. In tale circostanza la pena da applicare al
nuovo delitto non colposo può essere aumentata di un terzo; l'aumento è obbligatorio ove si tratti di uno dei delitti indicati all'art. 407, comma 2, lettera a) c.p.p.;</p></li>

	<li><p><b>recidiva aggravata</b>, a sua volta suddivisa in:</p>

	<ul>
		<li><p><i>recidiva specifica</i>, quando il nuovo delitto non colposo è della stessa indole di quello precedente;</p></li>

		<li><p><i>recidiva infraquinquennale</i>, quando viene eseguito entro cinque anni dalla condanna;</p></li>

		<li><p><i>recidiva vera</i>, quando viene commesso durante o dopo l'esecuzione della pena;</p></li>

		<li><p><i>recidiva finta</i>, quando il reo si sottrae intenzionalmente all'irrogazione della condanna.</p></li>
	</ul>

<p>In tutte queste ipotesi la pena può essere aumentata fino alla metà se sussiste soltanto una delle circostanze che la caratterizzano; della metà se le circostanze ricorrenti sono molteplici (c.d.
recidiva pluriaggravata);

	</li>

	<li><p><b>recidiva reiterata</b>, quando il nuovo delitto non colposo è commesso da chi già è recidivo e l'aumento di pena varia a seconda del tipo di recidiva precedente. Se si tratta di reati di
particolare entità (delitti di cui all'articolo 407, comma 2, lettera a), c.p.p.), l'aumento della pena per la recidiva è obbligatorio e, nei casi indicati al secondo comma, non può essere inferiore ad un
terzo della pena da infliggere per il nuovo delitto.</p></li>

</ul> 

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
