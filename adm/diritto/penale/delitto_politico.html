<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Delitto politico">
    <title>Delitto politico</title>
    <link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Delitto politico</h1>

<p>Per delitto politico si intende (art. 8, 3° comma, c.p.):</p>

<ul>
	<li><p>ogni delitto che offende un interesse politico dello Stato (integrità del territorio, indipendenza, forma di governo etc.: rientrano in questa categoria, ad esempio, i delitti contro la personalità dello Stato previsti dal Titolo I, Libro II del codice penale) o un diritto politico del cittadino (ad esempio, il diritto di voto). Si parla, a tale proposito, di delitto oggettivamente politico. Esulano, invece, dalla nozione in esame i reati che offendono gli interessi dello Stato come potere amministrativo e come potere giudiziario (Mantovani, Antolisei);</p></li>
	
	<li><p>ogni delitto comune determinato, in tutto o in parte, da motivi politici. Si parla, in questo caso, di delitto soggettivamente politico. È politico ogni motivo del reato che determina ad agire in funzione di una concezione ideologica riguardante la struttura dei poteri dello Stato e i rapporti tra Stato e cittadino (si pensi ai delitti anarchici o terroristici). È, invece, soltanto sociale (e, quindi, non politico) il motivo che determina la condotta dell'agente in funzione di una visione dei rapporti umani, che non si riflette necessariamente nella struttura dello Stato e nei rapporti tra Stato e cittadini (es.: l'omicidio del datore di lavoro o del lavoratore per motivi economico-sindacali) (Mantovani). Peraltro, parte della dottrina (Gallo, Altavilla) ritiene che i due concetti (motivo politico e motivo sociale) siano sostanzialmente coincidenti. La giurisprudenza ha affermato che il reato soggettivamente politico deve essere strettamente finalizzato a offendere un interesse politico dello Stato (o un interesse politico del cittadino) e, nello stesso tempo, non deve essere ispirato a motivi ideologici estranei al sistema politico dello Stato (Cass. 14-1-1982).</p>
	
	<p>Il delitto politico assume importanza, nel nostro ordinamento, sotto un duplice aspetto:</p>
	
	<ul>
		<li><p>come deroga al principio della territorialità della legge;</p></li>
		
		<li><p>come limite all'estradizione, che non è ammessa per i delitti politici (art. 10 Cost.). A questo proposito vedi il paragrafo successivo, nel quale si dà conto della diversa nozione di delitto politico accolta, ai fini dell'estradizione, dagli artt. 10 e 26 Cost., rispetto a quella contenuta nell'art. 8 c.p.</p></li>
	</ul>
	
<p>La disciplina del delitto politico è contenuta nell'art. 8 c.p., in base al quale è punito, secondo la legge italiana, il cittadino o lo straniero che commette, in territorio estero, un delitto politico non compreso tra quelli indicati nell'art. 7, n. 1, c.p. (delitti contro la personalità dello Stato). A tal fine, occorre la richiesta del Ministro della giustizia e, se il delitto è perseguibile a querela di parte, anche la querela dell'offeso.</p>

<h2>L'estradizione</h2>

<p>L'estradizioneè un procedimento per mezzo del quale uno Stato consegna un individuo, che si trova nel proprio territorio, a un altro Stato, affinché sia da questo giudicato (cd. estradizione processuale) o, se già condannato, vi sconti la pena (cd. estradizione esecutiva).</p>

<p>Lo scopo dell'estradizione è quello di evitare che i delinquenti si sottraggano alle conseguenze dei loro atti rifugiandosi all'estero (Mantovani). L'estradizione può essere:</p>

<ul>
	<li><p>dall'estero (o <b>attiva</b>), se lo Stato italiano richiede a uno Stato estero la consegna di un individuo imputato o condannato in Italia;</p></li>
	<li><p>per l'estero (o <b>passiva</b>), se lo Stato italiano riceve la richiesta di consegna avanzata da uno Stato estero.</p></li>
</ul>

<p>La regola principale che governa l'istituto dell'estradizione è il cd. <b>principio della doppia incriminazione</b> (previsto dall'art. 13, 2° comma, C.p.), per il quale l'estradizione non è ammessa se il fatto che forma oggetto della domanda di estradizione non è previsto come reato dalla legge italiana e dalla legge straniera. Questo principio si spiega considerando che il sacrificio, da parte di uno Stato, della propria sovranità e la sua collaborazione con un altro Stato si giustificano soltanto se il fatto viola un interesse tutelato allo stesso modo nei due Stati. <br> A questo proposito, non occorre che il fatto criminoso sia qualificato allo stesso modo (ad esempio, come furto) in entrambi gli Stati, ma è sufficiente che lo stesso fatto sia previsto come reato da entrambi gli ordinamenti, indipendentemente dalla qualifica formale assegnata allo stesso.</p>

<p>Oltre al principio della doppia incriminazione (0 doppia incriminabilità), occorre tenere presente il principio di specialità, in virtù del quale lo Stato che ha ottenuto la consegna di un accusato o condannato non può:</p>

<ul>
	<li><p>procedere per un fatto anteriore diverso da quello per il quale è stata concessa l'estradizione;</p></li>
	<li><p>assoggettare l'estradato a pene diverse da quelle per le quali l'estradizione è stata concessa;</p></li>
	<li><p>estradare il soggetto ad altro Stato.</p></li>
</ul>

<p>Tali limiti valgono sia per l'estradizione passiva sia per l'estradizione attiva (Perchinunno, Mantovani), e sono finalizzati a impedire che uno Stato faccia richieste di estradizione ingannevoli, ossia con l'intenzione di ottenere la consegna di un soggetto per poi incriminarlo per fatti diversi o sottoporlo a sanzioni penali diverse da quelle per le quali ha chiesto l'estradizione.</p>

<p>In alcuni casi, il principio di specialità può essere derogato, ad esempio se vi è l'espresso consenso dello Stato estradante, o se l'estradato, avendone avuto la possibilità per un periodo ragionevole, non
abbia abbandonato il territorio dello Stato 0, avendolo abbandonato, vi faccia volontariamente ritorno (Mantovani).</p>

<p>L'art. 705 c.p.p. prevede poi il principio di sussidiarietà, secondo cui l'estradizione può essere concessa “se, per lo stesso fatto, nei confronti della persona della quale è domandata l'estradizione, non è in corso procedimento penale né è stata pronunciata sentenza irrevocabile nello Stato”. Tale principio, in una visione nazionalistica dei rapporti internazionali, mira ad assicurare la priorità della giurisdizione penale dello Stato italiano rispetto a quella straniera.</p>

<h2>Ilimitiall'estradizione</h2>

<p>Per quanto concerne i limiti all'estradizione, va evidenziato che:</p>

<ul>
	<li><p>l'estradizione può essere concessa od offerta, anche per <b>reati non previsti dalle convenzioni internazionali</b>, purché queste <b>non ne facciano espresso divieto</b>; a questo fine, occorre che la convenzione internazionale specifichi esplicitamente i reati per i quali l'estradizione è esclusa, poiché tale esclusione non può essere desunta per implicito dalla convenzione stessa (art. 13, 3° comma, c.p.);</p></li>
	
	<li><p>l'estradizione non può essere concessa quando lo Stato richiesto abbia intenzione di giudicare o abbia già giudicato, per lo stesso fatto, la persona richiesta, salvo che una convenzione non disponga diversamente;</p></li>
	
	<li><p>in caso di reato punito dallo Stato richiedente con la pena di morte, il nostro ordinamento prevede il divieto assoluto di estradizione, anche nel caso in cui siano fornite garanzie di non inflizione o esecuzione della pena capitale (Corte Cost. n. 223/1996);</p></li>
	
	<li><p>non è ammessa l'estradizione per i reati militari e fiscali. Tale divieto, contenuto nei trattati internazionali, si spiega considerando il disinteresse alla loro repressione da parte degli Stati diversi da quello nel quale tali reati sono commessi; infatti, i reati militari e fiscali non appartengono al patrimonio universale della comunità internazionale, ma riguardano scelte di tipo nazionalistico, variabili da nazione a nazione;</p></li>
	
	<li><p>l'estradizione non può essere concessa in presenza di delitti politici, commessi dal cittadino (art. 26 Cost.) o dallo straniero (art. 10 Cost.).</p></li>
</ul>

<blockquote>Occorre sottolineare che la garanzia del divieto di estradizione per i delitti politici è, in molti casi, destinata a restare lettera morta, poiché spesso accade che l'estradizione venga
richiesta sotto il pretesto di un reato comune, ma con la reale intenzione, da parte dello Stato richiedente, di perseguire l'estradato per motivi politici, razziali, religiosi ect. 0, peggio
ancora, di sottoporlo a misure persecutorie o eliminative di polizia.</blockquote>

<p>Secondo l'opinione prevalente, il concetto di delitto politico previsto, ai fini dell'estradizione, dagli artt. 10 e 26 Cost. non coincide con la nozione di delitto politico accolta dall'art. 8 c.p. In particolare, il delitto politico ex artt. 10 e 26 Cost. è (Mantovani):</p>

<ul>
	<li><p>più ampio del delitto politico ex art. 8 c.p., in quanto abbraccia tutti i reati politici o comuni, che dallo Stato richiedente saranno, verosimilmente, puniti per finalità discriminatorie di persecuzione politica (l'art. 698 c.p.p. vieta l'estradizione se vi è motivo di temere che l'imputato o il condannato verrà sottoposto a pene o trattamenti crudeli, disumani o degradanti o comunque ad atti che configurano violazione di uno dei diritti fondamentali della persona);</p></li>
	
	<li><p>allo stesso tempo, più ristretto, poiché non rientrano nel divieto di estradizione i delitti politici manifestamente <b>contrari ai principi di democrazia, libertà e tutela dei diritti fondamentali</b> che sono alla base della Costituzione (terrorismo, genocidio, delitti contro l'umanità etc).</p>
	
<li><p>l'estradizione del cittadino italiano (al quale, secondo alcuni, deve essere equiparato l'apolide, ossia il soggetto privo di cittadinanza) è ammessa soltanto nei casi espressamente consentiti dalle convenzioni internazionali (art. 13, 4° comma, c.p.); questo limite, ribadito anche dall'art. 26 Cost., è interpretato nel senso che l'estradizione del cittadino è consentita anche se le convenzioni che la prevedono non specificano i tipi di reato per i quali il cittadino può essere estradato; pertanto, non sussistono le condizioni per concedere l'estradizione del cittadino italiano quando la relativa domanda sia stata avanzata da uno Stato con il quale l'Italia non ha stipulato un'apposita convenzione di estradizione (Cass. pen., VI, 7-10-2010, n. 40022);</p></li>

</ul>

<section aria-label="End">
<a href="fourth.html">&#171;The fourth Declension</a>
<a href="index.html">Index</a>
<a href="peculiarities4.html">Peculiarities of the 4th declension &#187;</a>
</section>

</div>

</body>
</html>
