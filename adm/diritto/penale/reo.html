<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Il soggetto attivo del reato"/>
    <title>Il soggetto attivo del reato</title>
    <link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Il soggetto attivo del reato</h1>

<p>L'art. 27, al primo comma, Cost. così recita: “La responsabilità penale è personale”. Per <b>soggetto attivo</b> del reato si intende l’autore, la persona fisica, l'agente dell'illecito penale. Non possono essere considerati soggetti attivi del reato:</p>

<ul>
	<li><p>gli animali;</p></li>
	<li><p>le persone giuridiche.</p></li>
</ul>

<p>Possono essere considerati soggetti attivi del reato gli amministratori, i preposti agli organi e i rappresentanti delle persone giuridiche, in quanto tali soggetti sono persone fisiche.</p>

<p>La particolare qualifica o il ruolo rivestito dal soggetto attivo del reato influenzano, però, la denominazione dello stesso. Infatti, se si tratta di un reato che può essere commesso da chiunque, indipendentemente dal possesso di particolari qualifiche soggettive, siamo in presenza di un <b>reato comune</b> (si pensi all'omicidio, al furto, alla rapina etc.). Se, invece, il reato può essere commesso soltanto da determinati soggetti, si parla di <b>reato proprio</b> (si pensi, ad esempio, ai reati contro la pubblica amministrazione, che possono essere commessi soltanto dai pubblici ufficiali, dagli incaricati di pubblico servizio o dagli esercenti un servizio di pubblica necessità).</p>

<h2>La capacità a delinquere: nozione e accertamento</h2>

<p>Con il termine di capacità a delinquere si intende l'attitudine del soggetto attivo a commettere fatti penalmente rilevanti. A norma dell'art. 133, secondo comma, c. p.: “Il giudice deve tener conto, altresì, della capacità a delinquere del colpevole, desunta:</p>

<ol>
	<li><p>dai motivi a delinquere e dal carattere del reo;</p></li>
	<li><p>dai precedenti penali e giudiziari e, in genere, dalla condotta e dalla vita del reo, antecedenti al reato;</p></li>
	<li><p>dalla condotta contemporanea o susseguente al reato;</p></li>
	<li><p>dalle condizioni di vita individuale, familiare e sociale del reo”.</p></li>
</ol>

<p>Nel ponderare la capacità a delinquere, il giudice terrà conto degli impulsi di natura psichica che dirigono l'agire dell'uomo. I motivi sono, di volta in volta, qualificati come nobili o antisociali, idonei oppure no. <br> La vita e la condotta del reo antecedenti al reato costituiscono significativi indici della sua attitudine al crimine. Di rilievo, comunque sono:</p>

<ol type="a">
	<li><p>i precedenti giudiziari (es. dichiarazioni di fallimento);</p></li>
	<li><p>i precedenti penali (es. condanne pregresse).</p></li>
</ol>

<p>La capacità a delinquere si desume, inoltre, dal comportamento precedente, contemporaneo o successivo alla commissione del reato.</p>

<h2>La pericolosità sociale</h2>

<p>L'art. 203 c. p. prevede: “Agli effetti della legge penale, è socialmente pericolosa la persona, anche se non imputabile o non punibile, la quale ha commesso taluno dei fatti indicati nell'articolo precedente, quando è probabile che commetta nuovi fatti preveduti dalla legge come reati. La qualità di persona socialmente pericolosa si desume dalle circostanze indicate nell'articolo 133”.</p>

<p>Per persona socialmente pericolosa può intendersi una persona che può mettere in pericolo i valori della convivenza sociale. Ipotesi specifiche di pericolosità sociale sono: la recidiva, la abitualità criminosa, la professionalità del reato, la tendenza a delinquere. Si vuole limitare la libertà di valutazione del giudicante nel giudizio relativo alla pericolosità sociale, in base al principio di tassatività.</p>

<h2>Forme di pericolosità criminale</h2>

<p>Il codice penale disciplina quattro forme di pericolosità criminale:</p>

<ul>
	<li><p>la recidiva;</p></li>

	<li><p>l’abitualità criminale;</p></li>

	<li><p>la professionalità nel reato;</p></li>

	<li><p>latendenzaa delinquere.</p></li>
</ul>

<h2>La recidiva</h2>

<p>Recidivo è il soggetto che, dopo essere stato condannato per un reato, incorre nuovamente nella commissione di un illecito penale.<br> La recidiva, quale espressione specifica di pericolosità sociale, si fonda essenzialmente su esigenze speciali preventive. Si discute sulla natura giuridica della recidiva: la giurisprudenza le attribuisce natura di circostanza aggravante di carattere soggettivo; la dottrina, invece, attribuisce alla recidiva la natura di elemento di commisurazione della pena analogo agli indici previsti nell'art. 133 c.p. L'art. 99 c. p. così recita: “Chi, dopo essere stato condannato per un reato ne commette un altro, può essere sottoposto a un aumento fino a un sesto della pena da infliggere per il nuovo reato. La pena può essere aumentata fino ad un terzo:</p>

<ol>
	<li><p>se il nuovo reato è della stessa indole;</p></li>
	
	<li><p>se ilnuovo reato è stato commesso nei cinque anni dalla condanna precedente;</p></li>
	<li><p>se il nuovo reato è stato commesso durante o dopo l'esecuzione della pena, ovvero durante il tempo in cui il condannato si sottrae volontariamente all'esecuzione della pena.</p></li>
</ol>

<p>Qualora concorrano più circostanze fra quelle indicate nei numeri precedenti, l'aumento di pena può essere fino alla metà. Se il recidivo commette un altro reato, l'aumento della pena, nel caso preveduto dalla prima parte di questo articolo, può essere fino alla metà e, nei casi preveduti dai numeri 1 e 2 del primo capoverso, può essere fino a due terzi; nel caso preveduto dal numero 3 dello stesso capoverso può essere da un terzo ai due terzi. In nessun caso l'aumento di pena per effetto della recidiva può superare il cumulo delle pene risultante dalle condanne precedenti alla commissione del nuovo reato”.</p>

<p>Il primo comma del summenzionato articolo prende in considerazione l'ipotesi della c.d. recidiva semplice. Il secondo comma, al n. 2, prevede l'ipotesi della c. d. recidiva specifica. Il secondo comma, al n. 3, prevede l'ipotesi della c. d. recidiva infraquinquennale. Il quarto comma prevede l'ipotesi della c. d. recidiva reiterata. AI fine di stabilire la recidiva del soggetto, occorre tener conto non solo delle condanne regolarmente portate a esecuzione ma anche:</p>

<ul>
	<li><p>delle condanne condizionali;</p></li>
	<li><p>delle condanne perle quali è intervenuta una causa di estinzione del reato o della pena che non estende agli effetti penali.</p></li>
</ul>

<p>Non bisogna tener conto delle condanne per le quali vi sia stata la riabilitazione.</p>

<h2>L'abitualità criminosa</h2>

<p>L'abitualità criminosa è la condizione personale di chi, con la sua persistente attività criminosa, dimostra di aver acquisito una notevole attitudine a commettere reati. Il codice penale prevede due ipotesi di abitualità:</p>

<ul>
	<li><p>l'abitualità presunta dalla legge (art. 102 c. p.);</p></li>
	<li><p>l’abitualità ritenuta dal giudice (art. 103 c. p.).</p></li>
</ul>

<p>L'abitualità presunta dalla legge (art. 102 c. p.)</h2>

<p>L'art. 102 c. p. prevede: “È dichiarato delinquente abituale chi, dopo essere stato condannato alla reclusione in misura superiore complessivamente a cinque anni per tre delitti non colposi, della stessa indole, commessi entro dieci anni, e non contestualmente, riporta un’altra condanna per un delitto, non colposo, della stessa indole, e commesso entro i dieci anni successivi all'ultimo dei delitti precedenti. Nei dieci anni indicati nella disposizione precedente non si computa il tempo in cui il condannato ha scontato pene detentive o è stato sottoposto a misure di sicurezza detentive”.</p>

<h2>L'abitualità ritenuta dal giudice (art. 103 c. p.)</h2>

<p>L'art. 103 c. p. prevede: “Fuori del caso indicato nell'articolo precedente, la dichiarazione di abitualità nel delitto è pronunciata anche contro chi, dopo essere stato condannato per due delitti non colposi riporta un’altra condanna per delitto non colposo, se il giudice, tenuto conto della specie e gravità dei reati, del tempo entro il quale sono stati commessi, della condotta e del genere di vita
del colpevole e delle altre circostanze indicate nel capoverso dell'art. 133, ritie- ne che il colpevole sia dedito al delitto”.</p>

<h2>L'abitualità nelle contravvenzioni (art. 104 c. p.)</h2>

<p>L'abitualità nelle contravvenzioni deve essere sempre dichiarata dal giudice.</p>

<h2>La professionalità nel reato (art. 105 c. p.)</h2>

<p>La professionalità del reato costituisce una forma particolare di abitualità criminosa connotata da un’elevata pericolosità sociale del reo. L'art. 105 c. p. prevede: “Chi, trovandosi nelle condizioni richieste per la dichiarazione di abitualità, riporta condanna per un altro reato, è dichiarato delinquente, o contravventore professionale, qualora, avuto riguardo alla natura dei reati, alla condotta e al genere di vita del colpevole e alle altre circostanze indicate nel capoverso dell'art. 133, debba ritenersi che egli viva abitualmente, anche in parte soltanto, dei proventi del reato”. </p>

<h2>La tendenza a delinquere (art. 108 c. p.)</h2>

<p>L'art. 108 c. p. prevede: “È dichiarato delinquente per tendenza chi, sebbene on recidivo o delinquente abituale o professionale, commette un delitto non colposo, contro la vita o l'incolumità individuale, anche non preveduto dal Capo primo del Titolo dodicesimo del libro secondo di questo codice, il quale, per sé e unitamente alle circostanze indicate nel capoverso dell'art. 133, riveli
una speciale inclinazione al delitto, che trovi la sua causa nell'indole particolarmente malvagia del colpevole. La disposizione di questo articolo non si applica se l'inclinazione al delitto è ori-
ginata dall’infermità preveduta dagli artt. 88 e 89”.</p>

<section aria-label="End">
<a href="fourth.html">&#171;The fourth Declension</a>
<a href="index.html">Index of Diritto</a>
<a href="peculiarities4.html">Peculiarities of the 4th declension &#187;</a>
</section>

</div>

</body>
</html>
