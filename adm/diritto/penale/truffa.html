<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Truffa">
	<title>Truffa</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Truffa</h1>

<p><b>Elementi Costitutivi</b></p>

<ul>

	<li><p>artifici/raggiri</p></li>
	<li><p>induzione in errore</p></li>
	<li><p>ingiusto profitto</p></li>
	<li><p>danno</p></li>
</ul>

<p>Ali sensi dell’art. 640 c.p. chiunque, con artifizi o raggiri, inducendo taluno in errore, procura a sé o ad altri un ingiusto profitto con altrui danno, è punito con la reclusione da sei mesi a tre anni e con la  multa da euro 51 a euro 1.032. <br> Il legislatore penale ha inserito la fattispecie in questione tra i delitti contro il patrimonio mediante frode, in quanto si è sottolineato come la lesione al patrimonio del soggetto passivo avviene, in tale ipotesi, in maniera fraudolenta. <br>La fattispecie dell’art. 640 c.p., per tale ragione, mira non solo alla tutela del patrimonio ma anche della libera volontà dei soggetti di autodeterminarsi nelle scelte di natura cconomica senza dover subire distorsioni illecite nell'ambito del processo di volizione.<br> Proprio per tale ragione la giurisprudenza mira ad allargare l’ambito applicativo del reato in questione, anche a casi in cui un danno patrimoniale effettivo non vi è, ma viene lesa soltanto la libera determinazione del soggetto passivo. Il reato di truffa viene definito come reato a cooperazione della vittima in quanto proprio quest’ultima, tratta in errore dall’artificio o inganno, si ritrova a compiere un atto di disposizione che arricchisce 1l truffatore. La truffa viene costruita dal legislatore come una fattispecie a <u>forma vincolata</u>. Ed infatti, si richiede, per poter integrare il reato in questione, che la condotta si realizzi mediante artifici o raggiri. <br>L'<i>artificio</i> consiste in quella simulazione o dissimulazione della realtà idonea ad alterare in un soggetto la percezione della realtà. <br>Il <i>raggiro</i>, invece, è quella condotta idonea a far apparire falsa una cosa vera e viceversa. <br> La giurisprudenza ormai consolidata della Cassazione è portata ad estendere notevolmente il concetto di artifici o raggiri, ritenendo gli stessi sussistenti tutte le volte in cui vi sia induzione in errore della vittima.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
