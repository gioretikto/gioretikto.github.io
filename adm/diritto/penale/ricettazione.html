<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Ricettazione"/>
    <title>Ricettazione</title>
    <link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Ricettazione art. 648 Codice penale</h1>

<p>Fuori dei casi di concorso nel reato [110]<sup>(1)</sup>, chi, al fine di procurare a sé o ad altri un profitto<sup>(2)</sup>, acquista, riceve od occulta denaro o cose provenienti da un qualsiasi delitto, o comunque si intromette nel farle acquistare, ricevere od occultare<sup>(3)</sup>, è punito con la reclusione da due ad otto anni e con la multa da euro 516 a euro 10.329 [709, 712]. La pena è aumentata quando il fatto riguarda denaro o cose provenienti da delitti di rapina aggravata ai sensi dell'articolo 628, terzo comma, di estorsione aggravata ai sensi dell'articolo 629, secondo comma, ovvero di furto aggravato ai sensi dell'articolo 625, primo comma, n. 7-bis(4).</p>

<h3>Note</h3>

<ol>
	<li><p>La clausola di riserva esclude dal novero dei soggetti attivi il concorrente nel reato presupposto, nei cui confronti la condotta di ricettazione costituisce un post factum non punibile.</p></li>
	<i><p>La dottrina moderna ritiene che non possa più considerarsi il profitto solo dal punto di vista patrimoniale, ma debba questo essere inteso in senso ampio come un vantaggio dalla natura anche extrapatrimoniale.</p></li>
	<li><p>Il reato in esame presuppone che in precedenza sia stato commesso un altro delitto (c.d. reato presupposto), che non si richiede sia stato accertato con sentenza passata in giudicato, essendo sufficiente che il fatto delittuoso risulti dagli atti del processo e che quindi il compimento di tale delitto si sia esaurito nel momento di inizio della condotta qui disciplinata. Si tratta di un qualsiasi delitto di natura dolosa o colposa, non rientrandovi dunque, data la chiarezza della norma, le contravvenzioni.</p></li>
	<li><p>Tale comma è stato così modificato dall’art. 8, comma 1, lett. b), del D.L. 14 agosto 2013, n. 93, convertito dalla l. 15 ottobre 2013, n. 119.</p></li>
	<li><p>Si ritiene che la particolare tenuità del fatto vada valutata non solo in relazione al valore della cosa ricettata, ma anche in relazione a tutte le circostanze indicate dall'art. 133. </p></li>
</ol>

<h3>Spiegazione art. 648 c.p</h3>

<p>Il bene giuridico tutelato, secondo la giurisprudenza maggioritaria, consiste solamente nell'interesse patrimoniale della persona offesa, e non anche nell'amministrazione della giustizia. Si è infatti osservato che la ratio della norma è quella di bloccare a valle, tramite la punibilità della ricettazione, lo stesso reato presupposto, rendendolo poco appetibile. Trattasi di <b>reato comune</b>, che può essere commesso da chiunque, tranne che dal concorrente nel reato presupposto.</p>

<p>Il denaro o la cosa oggetto della condotta devono essere di provenienza delittuosa, e questo vale sia per i delitto dolosi che colposi (anche nella forma del tentativo). A sua volta la ricettazione può divenire il presupposto di una seguente ricettazione.

La disposizione non richiede la consapevolezza degli estremi del delitto, potendosi arrestare alla plausibile contezza che la cosa provenga da un delitto. Sarà il giudice, in concreto, a valutare l'insieme delle circostanze fattuali in grado di indicare la consapevolezza del ricettatore in merito alla provenienza.
 
Per quanto riguarda il denaro o la cosa, viene accolta una nozione in senso lato, rientrando nel concetto non solo i proventi, ma anche tutto ciò che è servito a commettere il delitto. Non è assolutamente necessario che il delitto presupposto venga accertato giudizialmente. Ai fini di una corretta differenziazione tra il concorso nel reato presupposto, il favoreggiamento reale e la ricettazione, è innanzitutto necessario utilizzare il criterio temporale. Così, se vi è un previo concerto tra l'autore del delitto ed il futuro acquirente, il quale in tal modo rafforza il proposito criminoso, vi sarà concorso di persone nel delitto base. Qualora invece non vi sia un previa accordo, la condotta integra ricettazione. Se la condotta viene posta in essere al solo fine di assicurare il prodotto del delitto commesso da altri, senza alcun profitto, si ricade invece nel favoreggiamento reale. Per espressa previsione normativa, la ricettazione è punibile anche qualora l'autore del delitto presupposto non è punibile o imputabile, o quando manchi una condizione di procedibilità. La ricettazione è un reato a forma vincolata, dato che la norma incrimina l'acquisto, la ricezione o l'occultamento delle cose di provenienza illecita. Essa si consuma nel momento in cui è realizzata una delle condotte, con la precisazione che l'accordo circa l'acquisto è altresì ricettazione consumata, a prescindere dalla futura consegna del bene (la ricezione è infatti una condotta a sé stante). Per quanto concerne il dolo specifico di procurare a sé o ad altri un profitto, tra gli “altri” non va ricompreso l'autore del delitto presupposto (in questo caso potrebbe configurarsi il favoreggiamento reale). Il delitto in esame può essere anche sorretto dal mero dolo eventuale, con la precisazione però che, a differenza della figura contravvenzionale di cui all'art. 712, è richiesto un quid pluris rispetto al mero sospetto, sicché anche un ragionevole convincimento che l'agente ha consapevolmente accettato il rischio della provenienza delittuosa può trarsi solo da dati di fatto univoci, che rendano concreta la possibilità di una tale provenienza. Per profitto si deve intendere qualsiasi utilità che possa incrementare il patrimonio del ricettatore e che abbia la capacità di soddisfare un bisogno umano, potendo esso avere anche natura non patrimoniale.  Il secondo comma disciplina una circostanza attenuante, qualora il fatto sia di particolare tenuità, il cui riconoscimento implica una valutazione globale del fatto.</p>

<h2>Riciclaggio: Art. 648 bis Codice Penale</h2>

<p>Fuori dei casi di concorso nel reato(2), chiunque sostituisce o trasferisce denaro, beni o altre utilità provenienti(3) da delitto non colposo(4); ovvero compie in relazione ad essi altre operazioni, in modo da ostacolare l'identificazione della loro provenienza delittuosa(5), è punito con la reclusione da quattro a dodici anni e con la multa da euro 5.000 a euro 25.000.</p>
<p>La pena è aumentata quando il fatto è commesso nell'esercizio di un'attività professionale.</p>

<p>La pena è diminuita se il denaro, i beni o le altre utilità provengono da delitto per il quale è stabilita la pena della reclusione inferiore nel massimo a cinque anni.</p>

<p>Si applica l'ultimo comma dell'articolo 648.</p>

<section aria-label="End">
<a href="fourth.html">&#171;The fourth Declension</a>
<a href="index.html">Index of Diritto</a>
<a href="concorso_persone.html">Concorso di persone &#187;</a>
</section>

</body>
</html>
