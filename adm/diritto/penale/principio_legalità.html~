<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Nozioni generali di Diritto penale">
	<title>Nozioni generali di Diritto penale</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Nozioni generali di Diritto penale</h1>

<p>Le norme che regolano il diritto penale si trovano nel codice penale, nella Costituzione e nell'ambito delle leggi speciali. Si definiscono <b>speciali</b> le leggi che regolano situazioni o materie particolari, o che sono rivolte a categorie di soggetti ben precise. Per questo tipo di norme, trova applicazione il brocardo <i>lex specialis derogat legi generali</i>: esse trovato applicazione in luogo delle norme più generali, in quanto preposte proprio a regolare quella particolare circostanza.</p>

<h2>Il principio <i>nullum crimen sine lege</i></h2>

<p>Tra i principi fondamentali destinati a conformare il moderno diritto penale quello di legalità, indicato anche il brocardo <i>nullum crimen sine lege</i>, assume caratter di priorità logica. <br>
Esso si ricava dall'<b>art. 25 co. 2, della Costituzione</b> a tenore del quale "nessuno può essere punito se non in forza di una legge che sia entrata in vigore prima del fatto commesso"; ne costituiscono applicazioni, a livello di normativa primaria, gli articoli 1 e 199 del codice penale, secondo cui, "Nessuno può essere punito per un fatto che non sia espressamente preveduto come reato dalla legge, né con pene che non siano da essa stabilite", né "può essere sottoposto a misure si di sicurezza che non siano espressamente stabilite dalla legge e fuori dei casi dalla sessa preveduti".</p>

<p>Contrappposto a questo vi è il <i>principio di legalità sostanziale</i>, tipico degli Stati autoritari, in base a cui andrebbero considerati reati i fatti socialmente pericolosi, anche se non espressamente previsti dalla legge.</p>

<p>Il <i>principio di legalità formale</i> si articola in tre <b>sottopincipi</b>, interdipendenti perché volti allo stesso fine, cioè quello di tutela del cittadino:</p>

<ul>
	<li><p>il <b>principio della riserva di legge</b>, che trova adeguata spiegazione nell’espressione (<i>nullum crimen nulla poena sine lege</i>). Esso sta ad indicare due diverse necessità, che sono i due lati della stessa medaglia:—  quella che qualsiasi comportamento, per costituire reato, deve essere previsto come tale da una espressa disposizione di legge; —  quella che, per costituire reato, una determinata condotta deve corrispondere espressamente alla descrizione legale (fattispecie tipica) contenuta nella norma incriminatrice;</p></li>

	<li><p><b>il principio di tassatività</b>, che sta ad indicare la necessità di una precisa formulazione della fattispecie tipica, affinché questa specifichi chiaramente ciò che è penalmente lecito e ciò che è penalmente illecito;</p>
	
	<li><p><b>il principio di irretroattività</b>, art. 2 c.p. 1° comma: "nessuno può essere punito per un fatto che, secondo la legge del tempo in cui fu commesso non costituiva reato". La norma tratta la prima delle tre ipotesi relative al rapporto legge penale-decorso del tempo, la c.d. «nuova incriminazione». Qui viene ribadito il principio della irretroattività della legge penale, espressamente previsto anche dall'art. art. 25 Cost., comma 2, che esclude la possibilità di punire un fatto commesso dopo l'abrogazione o la perdita d'efficacia della norma che lo incriminava (cd. divieto di ultrattività della legge penale).</p>
</ul>
	
<p>Il 2° comma prevede che “nessuno può essere punito per un fatto che, secondo una legge posteriore, non costituisce reato; e, se vi è stata condanna, ne cessano l'esecuzione e gli effetti penali. Tale è il fenomeno della cd. <i><b>abolitio criminis</b></i> (o “abrogazione secca”), che si ha quando un fatto non costituisce più reato in quanto abrogato da una legge successiva (abrogazione totale), oppure quando una nuova legge restringe la portata applicativa di una legge precedente, escludendo la rilevanza penale di alcuni fatti da essa previsti (abrogazione parziale) (Mantovani). La disciplina trova fondamento da un lato nel principio del <i><b>favor rei</b></i>, che comporta l'applicazione della legge favorevole al reo, e dall'altra nel principio d'uguaglianza. L'<i>abolitio criminis</i> travolge anche il giudicato e gli effetti penali della condanna. La dottrina dominante ritiene che si debba considerare rilevante in tale sede anche l'abolizione della norma (non penale) integratrice di una norma penale in bianco.</p>
	
	<p>Pertanto, se un soggetto, nel 2007, ha commesso un fatto previsto dalla legge come reato e, nell'attesa del giudizio, lo stesso fatto viene depenalizzato, egli non potrà essere più punito. Se la depenalizzazione segue la condanna, di quest'ultima cesseranno l'esecuzione e gli effetti penali.</p></li>
</ul>

<p>Peraltro, il principio di legalità riguarda anche la cd. <a href="misure_sicurezza.html">misure di sicurezza</a> (mezzi di prevenzione della criminalità, la cui applicazione è subordinata a due condizioni: la pericolosità del soggetto; la commissione di un fatto previsto dalla legge come reato o di un quasi-reato, cioè di un fatto penalmente rilevante che, pur non integrando gli estremi di un reato, è sintomatico della pericolosità sociale del soggetto). Per l'art. 199 c.p. "Nessuno può essere sottoposto a misure di sicurezza che non siano espressamente stabilite dalla legge e fuori dei casi dalla legge stessa preveduti"</p>

<h2 id="obbligatorietà">Principio di obbligatorietà della legge penale </h2>

<p>La legge penale italiana obbliga altresì tutti coloro che, cittadini o stranieri, si trovano all'estero, ma limitatamente ai casi stabiliti dalla legge medesima o dal diritto internazionale.</p>

<p>A tal fine l'<a href="cp.html">art. 3 c.p.</a> sancisce il <b>principio dell’obbligatorietà della legge penale,</b> secondo cui la stessa si applica a tutti coloro che, cittadini o stranieri, si trovano nel territorio dello Stato, salve le eccezioni stabilite dal diritto pubblico interno o dal diritto internazionale. <br> La legge italiana quindi si applica a tutti coloro che si trovano nel territorio dello Stato, senza alcuna differenza tra cittadino e straniero; inoltre la stessa, come sopra visto, nei casi previsti può applicarsi anche in territorio estero.</p>

<p>L’art. 8 c.p., nel fissare il principio dell’obbligatorietà della legge penale, però, fa salve le eccezioni stabilite dal diritto pubblico interno o dal diritto internazionale. <br> Si tratta delle cd. immunità, che più che costituire delle eccezioni al principio della obbligatorietà della legge penale, sembrano rappresentare delle ipotesi di non applicazione della pena. <br> In realtà la natura giuridica delle immunità è particolarmente dibattuta. Si dibattono, infatti, diverse tesi. Secondo alcune, la natura giuridica delle immunità sarebbe unitaria, mentre secondo altri, non sarebbe possibile ricondurre ad un'unica natura tutte le diverse ipotesi di immunità. All’interno della tesi dell’unitarietà, sussistono ampi dibattiti sulla natura da attribuire alle immunità. <br> Secondo una prima tesi, si tratterebbe di ipotesi di eccezione all'obbligatorietà della legge penale, come sembrerebbe dedursi dall'art. 3 c.p. che, fissando il principio dell’obbligatorietà della legge penale, fa salve le eccezioni previste dal diritto interno o internazionale. Secondo altri, saremmo dinanzi ad un'ipotesi di incapacità penale, in quanto tali soggetti non sarebbero possibili destinatari del precetto penale. Altri parlano di causa di giustificazione ex art. 51 c.p. o di causa di esclusione della pena per ragioni politiche e di opportunità, in quanto frutto di un contemperamento di interessi previsto dal legislatore in relazione a determinate funzioni o compiti svolti da alcuni soggetti. La tesi pluralistica, invece, ritiene differente la natura delle immunità, riconducendole di volta in volta ad una delel quattro categorie elencate.</p>

<h2 id="norma">Norma penale</h2>

<p>La norma penale per essere completa deve contenere due elementi essenziali: il <b>precetto</b>, che è il comando o il divieto di compiere una certa azione, e la sanzione che consiste nella previsione della pena; Imperfette sono chiamate quelle norme che mancano di uno di questi due elementi.</p>

<p>Le <b>norme in bianco</b>, invece, secondo una parte della dottrina sono quelle che contengono un precetto indeterminato, e che viene poi determinato successivamente da atti normativi di grado inferiore (regolamenti, provvedimenti amministrativi). Un esempio di norma in bianco viene visto nell'articolo 329 c.p. che punisce penalmente il militare o l'agente di PS che rifiuta o ritarda di eseguire una richiesta dell'autorità; un altro è l'articolo 650 c.p. che sanziona l'inosservanza di un provvedimento legalmente dato dall'autorità.</p>

<p>Il principio di tassatività sembrerebbe violato, per alcuni autori, nel caso delle cosiddette norme in bianco, o norme imperfette.</p>

<section aria-label="End">
<a href="index.html">Index of Diritto</a>
<a href="peculiarities4.html">Peculiarities of the 4th declension &#187;</a>
</section>

</article>

</body>
</html>
