<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Le fonti del diritto penale">
	<title>Le fonti del diritto penale</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Le fonti del diritto penale</h1>

<p>Sono fonti del diritto penale:</p>

<ul>
	<li><p>la Costituzione;</p></li>

	<li><p>le leggi ordinarie;</p></li>

	<li><p>le leggi delegatetra cui rientrano anche i cd. testi unici delegati;</p></li>

	<li><p>i decreti-legge;</p></li>

	<li><p>i provvedimenti presidenziali di concessione di amnistia e di indulto;</p></li>

	<li><p>i decreti governativi in tempo di guerra e i bandi militari purché si verifichino le condizioni di cui all'art. 78 Cost.: “Le Camere deliberano lo stato di guerra e conferiscono al Governo i poteri necessari”;</p></li>

	<li><p>i regolamentiele direttive CE.</p></li>
</ul>


<h2>I princìpi del diritto penale</h2>

<p>Il diritto penale trova il suo fondamento in alcuni princìpi base, quali:</p>

<ul>
	<li><p>il principio di legalità;</p></li>

	<li><p>il principio della riserva di legge statale;</p></li>

	<li><p>il principio della determinatezza o tassatività della fattispecie penale;</p></li>

	<li><p>il principio di tipicità;</p></li>

	<li><p>il principio di irretroattività;</p></li>

	<li><p>il principio di territorialità;</p></li>

	<li><p>il principio di obbligatorietà;</p></li>

	<li><p>il principio del <i><b>ne bis in idem</b></i> sostanziale.</p></li>
</ul>


<h2 id="legalità">II principio di legalità</h2>

<p>Tra i principi fondamentali destinati a conformare il moderno diritto penale quello di legalità, indicato anche il brocardo <i>nullum crimen sine lege</i>, assume caratter di priorità logicaIl principio di legalità trova fondamento nella Costituzione, nonché nel codice penale. L'<a href="../cost/cost.html#25">art. 25 Cost.</a>, al secondo e terzo comma, prevede: “Nessuno può essere pu
nito se non in forza di una legge che sia entrata in vigore prima del fatto commesso. Nessuno può essere sottoposto a misure di sicurezza se non nei casi previsti dalla legge”. <br> Il codice penale si apre con l'art. 1 che così recita: “Nessuno può essere punito per un fatto che <b>non sia espressamente preveduto</b> come reato dalla legge, né con pene che non siano da essa stabilite”.</p>

<p>Fondamentale è anche la menzione dell'art. 199 c.p. che prevede: “Nessuno può essere sottoposto a misure di sicurezza che non siano espressamente stabilite dalla legge e fuori dei casi dalla legge stessa preveduti”. </p>

<p>Peraltro, il principio di legalità riguarda anche la cd. <a href="misure_sicurezza.html">misure di sicurezza</a> (mezzi di prevenzione della criminalità, la cui applicazione è subordinata a due condizioni: la pericolosità del soggetto; la commissione di un fatto previsto dalla legge come reato o di un quasi-reato, cioè di un fatto penalmente rilevante che, pur non integrando gli estremi di un reato, è sintomatico della pericolosità sociale del soggetto). Per l'art. 199 c.p. "Nessuno può essere sottoposto a misure di sicurezza che non siano espressamente stabilite dalla legge e fuori dei casi dalla legge stessa preveduti"</p>

<h3>Interpretazione e analogia delle norme penali</h3>

<p>L'art. 12 delle disposizioni sulla legge in generale (cd. preleggi) stabilisce: “Nell’applicare la legge non si può a essa attribuire altro senso che quello fatto palese dal significato proprio delle parole secondo la connessione di esse, e dalla intenzione del legislatore. Se una controversia non può essere decisa con una precisa disposizione, si ha riguardo alle disposizioni che regolano casi simili o materie analoghe; se il caso rimane ancora dubbio, si decide secondo i princìpi generali dell'ordinamento giuridico dello Stato”.<br> Con il termine di <b>analogia</b> va inteso il procedimento con cui a un caso concreto non previsto dalla legge, si applica la disciplina prevista espressamente per un caso analogo, avente in comune con il primo la <i>ratio legis</i>.</p>

<h3 id="riserva">Il principio della riserva di legge statale (nullum crimen nulla poena sine lege)</h3>

<p>Il principio della riserva di legge statale comporta il divieto di punire un determinato fatto in Mancanza di una specifica norma di legge che lo configuri come reato: ciò sta a significare che la legge è l'unica fonte normativa in materia penale. Dalla riserva di legge va tenuta distinta la consuetudine, che è la ripetizione generale, uniforme e costante di un comportamento, accompagnata dalla convinzione della sua corrispondenza a un precetto giuridico.</p>

<h3 id="tassatività">Il principio di determinatezza (o tassatività)</h3>

<p>Il principio di determinatezza impone al legislatore di formulare la norma penale in modo preciso e univoco, in modo che si possa conoscere ciò che è penalmente lecito o vietato, circoscrivendo in limiti ben definiti l’attività interpretativa del giudice. <br> Il principio di determinatezza si riferisce non solo al precetto ma anche alla sanzione.</p>

<h3 id="tipicità">II principio di tipicità</h3>

<p>Il principio di tipicità si ricava dalla riserva di legge e dal principio di tassatività. I reati, infatti, sono tipici e nominati e costituiscono un <i>numerus clausus</i>.</p>

<h2>Il principio di irretroattività e la successione di leggi penali nel tempo</h2>

<p>Il principio trova un suo fondamento nell'art. 25, secondo comma, Cost.: “Nessuno può essere punito se non in forza di una legge che sia entrata in vigore prima del fatto commesso” e nell'art. 11 disposizioni di legge in generale: “La legge non dispone che per l'avvenire: essa non ha effetto retroattivo”. Si ha <b>successione di leggi</b> quando una norma si estingue e un’altra le subentra. L'<a href="cp.html#2">art. 2, c.p</a>, riformato dalla legge n. 85/2006, così prosegue: “Nessuno può essere punito per un fatto che, secondo la legge posteriore, non costituisce reato; e, se vi è stata condanna, ne cessano l'esecuzione e gli effetti penali. Se vi è stata condanna a pena detentiva e la legge posteriore prevede esclusivamente la pena pecuniaria, la pena detentiva inflitta si converte immediatamente nella corrispondente pena pecuniaria, ai sensi dell'articolo 135. Se la legge del tempo in cui fu commesso il reato e le posteriori sono diverse, si applica quella le cui disposizioni sono più favorevoli al reo, salvo che sia stata pronunciata sentenza irrevocabile. Se si tratta di leggi eccezionali o temporanee, non si applicano le disposizioni dei capoversi precedenti”.  Tale è il fenome della cd. <i><b>abolitio criminis</b></i> (o "abrogazione secca"). Da ciò si distinguono nettamente tre ipotesi:</p>

<ul>
	<li><p><b>nuove</b> incriminazioni;</p></li>

	<li><p>abolizione di incriminazioni <b>precedenti</b>;</p></li>

	<li><p><b>nuove</b> disposizioni soltanto <b>modificative</b>: si possono avere modificazioni sfavorevoli al reo, e allora si applicherà la legge precedente e modificazioni favorevoli al reo, e in tal caso si applicherà la nuova legge.</p></li>

</ul>

<p>L'art. 2, al quarto comma, c.p., prevede: ”Se si tratta di leggi eccezionali o temporanee, non si applicano le disposizioni dei capoversi precedenti”. <br> Va evidenziato come, per leggi eccezionali si intendano leggi emanate in situazioni anormali (guerre, epidemie) e per leggi temporanee si intendano leggi che hanno vigore entro un limite di tempo da esse determinato.</p>

<h2 id="obbligatorietà">Principio di obbligatorietà della legge penale</h2>

<p>La legge penale italiana obbliga altresì tutti coloro che, cittadini o stranieri, si trovano all'estero, ma limitatamente ai casi stabiliti dalla legge medesima o dal diritto internazionale.</p>

<p>A tal fine l'<a href="cp.html">art. 3 c.p.</a> sancisce il <b>principio dell’obbligatorietà della legge penale,</b> secondo cui la stessa si applica a tutti coloro che, cittadini o stranieri, si trovano nel territorio dello Stato, salve le eccezioni stabilite dal diritto pubblico interno o dal diritto internazionale. <br> La legge italiana quindi si applica a tutti coloro che si trovano nel territorio dello Stato, senza alcuna differenza tra cittadino e straniero; inoltre la stessa, come sopra visto, nei casi previsti può applicarsi anche in territorio estero.</p>

<p>L’art. 8 c.p., nel fissare il principio dell’obbligatorietà della legge penale, però, fa salve le eccezioni stabilite dal diritto pubblico interno o dal diritto internazionale. <br> Si tratta delle cd. immunità, che più che costituire delle eccezioni al principio della obbligatorietà della legge penale, sembrano rappresentare delle ipotesi di non applicazione della pena. <br> In realtà la natura giuridica delle immunità è particolarmente dibattuta. Si dibattono, infatti, diverse tesi. Secondo alcune, la natura giuridica delle immunità sarebbe unitaria, mentre secondo altri, non sarebbe possibile ricondurre ad un'unica natura tutte le diverse ipotesi di immunità. All’interno della tesi dell’unitarietà, sussistono ampi dibattiti sulla natura da attribuire alle immunità. <br> Secondo una prima tesi, si tratterebbe di ipotesi di eccezione all'obbligatorietà della legge penale, come sembrerebbe dedursi dall'art. 3 c.p. che, fissando il principio dell’obbligatorietà della legge penale, fa salve le eccezioni previste dal diritto interno o internazionale. Secondo altri, saremmo dinanzi ad un'ipotesi di incapacità penale, in quanto tali soggetti non sarebbero possibili destinatari del precetto penale. Altri parlano di causa di giustificazione ex art. 51 c.p. o di causa di esclusione della pena per ragioni politiche e di opportunità, in quanto frutto di un contemperamento di interessi previsto dal legislatore in relazione a determinate funzioni o compiti svolti da alcuni soggetti. La tesi pluralistica, invece, ritiene differente la natura delle immunità, riconducendole di volta in volta ad una delel quattro categorie elencate.</p>

<h2 id="terr">Il principio di territorialità</h2>

<p>L'<a href="cp.html#4">art. 4</a>, al secondo comma, c.p., prevede: “Agli effetti della legge penale, è territorio dello Stato il territorio della Repubblica e ogni altro luogo soggetto alla sovranità dello Stato. Le navi e gli aeromobili italiani sono considerati come territorio dello Stato, ovunque si trovino, salvo che siano soggetti, secondo il diritto internazionale, a una legge territoriale straniera”.</p>

<p>Va evidenziato come, dunque, il <b>territorio dello Stato</b> sia costituito dalla superficie terrestre compresa entro i confini politico-geografici dello Stato, dal mare terrestre (che si estende per dodici miglia marine dalla linea costiera e dalle linee rette che uniscono i promontori ex art. 2 cod. nav.); dallo spazio aereo sovrastante. L'art. 6, c. p., così recita: “Chiunque commette un reato nel territorio dello Stato è punito secondo la legge italiana. Il reato si considera commesso nel territorio dello Stato, quando l’azione o l’omissione, che lo costituisce, è ivi avvenuta in tutto o in parte, ovvero si è ivi verificato l'evento che è la conseguenza dell’azione od omissione”.<br> La norma individua l’àmbito spaziale di efficacia della legge penale italiana.  L'art. 7, c. p., introduce una <b>deroga</b> al principio di territorialità espresso nell'art. 6 c.p., laddove prevede: “è punito secondo la legge italiana il cittadino o lo <b>straniero</b> che commette in <b>territorio estero</b> taluno dei seguenti reati:</p>

<ol>
	<li><p>delitti contro la personalità dello Stato italiano;</p></li>
	<li><p>delitti di contraffazione del sigillo dello Stato e di uso di tale sigillo contraffatto;</p></li>
	<li><p>delitti di falsità in monete aventi corso legale nel territorio dello Stato, o in valori in bollo o in carte di pubblico credito italiano;</p></li>
	<li><p>delitti commessi da pubblici ufficiali a servizio dello Stato, abusando dei poteri o violando i doveri inerenti alle loro funzioni;</p></li>
	<li><p>ogni altro reato per il quale speciali disposizioni di legge o convenzioni internazionali stabiliscono l'applicabilità della legge penale italiana”.</p></li>
</ol>

<p>Altra deroga al principio di territorialità è prevista nell'art. 8 c. p., laddove si prevede: “Il cittadino o lo straniero, che commette in territorio estero un delitto politico non compreso tra quelli indicati nel numero 1 dell'articolo precedente, è punito secondo la legge italiana, a richiesta del Ministro della giustizia. Se si tratta di delitto punibile a querela della persona offesa, occorre, oltre tale richiesta, anche la querela. Agli effetti della legge penale, è delitto politico ogni delitto, che offende un interesse politico dello Stato, ovvero un diritto politico del cittadino. È altresì considerato delitto politico il delitto comune determinato, in tutto o in parte, da motivi politici”. <br> Altra deroga al principio di territorialità è prevista nell'art. 9 c. p. laddove si prevede che è assoggettato alla legge penale italiana il cittadino che commet-</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
