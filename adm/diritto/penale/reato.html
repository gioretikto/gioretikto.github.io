<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il reato">
	<title>Il reato</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il reato</h1>

<p>Il reato è la violazione di un precetto penale, cioè l’inosservanza di un comando o di un divieto previsto dalla legge penale.</p>

<p>Nella struttura del reato si distinguono due specie di elementi: <b>elementi accidentali</b>, ed <b>elementi essenziali</b>. Gli elementi essenziali, sono indispensabili per l'esistenza stessa del reato, la cui mancanza di anche solo uno di essi non pone in essere il reato; Questi sono:</p>

<ol>
	<li><p>L'<b>elemento materiale</b> (od oggettivo): costituito dalla <i>condotta umana</i>, da un <i>evento</i> che è il risultato di essa e dal <i>nesso di causalità</i> che intercorre tra l'uno e l'altro (art. 40, comma 1, c.p.). Esso quindi comprende</p>

		<ol type="a">
			<li><p>una <b>condotta umana</b> (azione in senso lato), cioè un comportamento dell'uomo che costituisce reato. La condotta può essere:</p>
			<ol>
				<li><p><i>positiva</i> (<b>azione in senso stretto</b>), quando si concreta in una attività fisica del soggetto (es. esplodere un colpo di pistola; impossessarsi di un bene altrui);</p></li>
				<li><p><i>negativa</i> quando si concreta in una <b>omissione</b> del soggetto. In tal caso, però, per aversi il reato, non è sufficiente la semplice inerzia da parte del soggetto, ma è necessario che egli ometta di compiere un'azione che per legge stabilisce l'obbligo di compiere.</p></li>
		</ol>

		</li>
		
		<li><p>l'<b>evento</b> cioè un effetto o risultato della condotta umana che il diritto prende in considerazione per ricollegare al suo verificarsi conseguenze giuridiche (es. la morte di un uomo per effetto dell'azione altrui). L'evento non è sempre elemento essenziale in quanto esistono <i>reati di pura condotta</i>, cioè privi (es. l'<i>evasione</i>); viceversa esistono reati con una <i>pluralità di eventi</i> (es. rapina nel quale vi è la privazione di un bene e la violenza nei confronti del soggetto passivo); nonché <i>reati aggravati dall'evento</i>, nei quali si verifica un aumento di pena allorché si realizza un ulteriore evento, oltre quello richiesto, per la loro esistenza (es: la rissa aggravata se taluno dei corrissanti riporta lesioni personali);</p></li>
	
		<li><p>Il <b>rapporto di causalità</b>, consistente nel legame che deve intercorrere tra il comportamento costituente reato e la conseguenza che esso produce, (es. la morte della vittima cagionata da un colpo di pistola esploso dal soggetto attivo).</p></li>
</ol>

	<li><p>L'<b>elemento soggettivo</b> (o psicologico) del reato (cd. «volontà colpevole») consiste nella partecipazione della volontà del soggetto attivo al fatto costituente reato. Esso consiste nella <b>coscienza e volontà dell'azione od omissione</b> (art. 42 c.p) e può assumere due forme fondamentali: <b>dolo</b>, o <b>colpa</b>.</p></li>

</ol>

<h2>L'elemento soggettivo</h2>

<p>L'elemento soggettivo del reato (cd. «volontà colpevole») consiste nella <i>partecipazione della volontà del soggetto attivo al fatto costituente reato</i>. <br> Esso consiste nella coscienza e volontà dell'azione od omissione (<a href="cp.html#42">art. 42 c.p.</a>) e può assumere due forme fondamentali: <b>dolo</b> o <b>colpa</b>. </p>

<p id="suitas">Il termine <b>suitas</b>, indica la necessità che la condotta di un soggetto, per poter essere fonte di responsabilità penale, deve essere compiuta con coscienza e volontà; in caso contrario (es. una violazione di domicilio fatta in un momento di sonnambulismo) l'azione ed il processo causativo dell'evento è come se non appartenessero al soggetto.</p>

<p>Pressupposto dell'esistenza di una volontà colpevole è l'<i>imputabilità</i>, cioè la <i>maturità</i> e la <i>sanità mentale</i> del reo. Ove manchi nel reo un sufficiente sviluppo intellettuale, ovvero questi sia infermo di mento non può parlasi né di dolo, né di colpa.</p>

<h3 id="dolo">Il dolo</h3>

<p>Il <b>dolo</b> è la forma tipica della volontà colpevole (art. 42. comma 2 c.p.).<br> Il delitto è <i>doloso</i>, o secondo l'intenzione, quando l'<i>evento dannoso</i> o <i>pericoloso</i>, che è il risultato dell'azione o dell'omissione e da cui la legge fa dipendere l'esistenza di un delitto, è dall'<i>agente preveduto</i> e <i>voluto</i> come conseguenza della propria azione od omissione (<a href="cp.html#43">art. 43 c.p.</a>), (es. il soggetto vuole uccidere una persona ed esplode, quindi, a tale scopo, un colpo di pistola al suo indirizzo, conseguendo l'evento prefissato).</p>

<p>Ulteriori classificazioni del <i>dolo</i> sono le seguenti:</p>

<ul>
	<li><p><b>dolo generico</b> (riguarda la maggior parte dei reati e sussiste quando, ai fini della commissione del reato, è sufficiente la coscienza e la volontà del fatto e non occorre che il soggetto persegua una determinata finalità) e <b>dolo specifico</b> (ai fini della realizzazione del reato occorre che il soggetto agisca per raggiungere una determinata finalità, la cui realizzazione concreta non è comunque necessaria per l'esistenza del reato: si pensi, a esempio, al “fime di trarre profitto” nel reato di furto ex art. 624 c.p.; peraltro, è il caso di precisare che i reati a dolo specifico sono, secondo alcuni, di dubbia costituzionalità, in quanto la responsabilità penale finisce per essere affidata a un mero atteggiamento psichico: occorre, quindi, che queste fattispecie criminose siano comunque idonee a ledere il bene giuridico protetto);</p></li>
	
	<li><p><b>dolo di danno</b> (il soggetto vuole ledere il bene protetto) e dolo di pericolo (il soggetto intende soltanto minacciare il bene tutelato);</p></li>
	
	<li><p><b>dolo di proposito</b> (intercorre un certo intervallo temporale tra il sorgere del proposito criminoso e l'esecuzione del reato) e dolo d'impeto (la decisione di commettere il reato viene eseguita immediatamente, senza alcun intervallo tra la nascita del proposito criminoso e la sua realizzazione);</p></li>
	
	<li><p><b>dolo iniziale</b> (sussiste soltanto al momento della condotta), concomitante (accompagna la realizzazione del reato) e successivo (si manifesta dopo il compimento della condotta).</p></li>
</ul>

<p>Non ha nulla a che vedere con il dolo — che è elemento costitutivo del reato e riguarda la sfera della rappresentazione e volontà dell'evento — il <b>movente</b> dell'azione, ossia la causa che ha indotto il soggetto a agire. Pertanto, essendo irrilevante il movente dell'azione, non esclude il dolo il fatto che il soggetto abbia commesso un reato per scherzo.</p>

<p>La sussistenza del dolo deve essere accertata al pari di tutti gli altri elementi del reato (condotta, evento etc.). Tale accertamento va effettuato tenendo conto di tutti gli elementi che caratterizzano il fatto concreto realizzato, e quindi, a esempio, le modalità della condotta, le circostanze che la precedono, l'accompagnano e la seguono e, più in generale, ogni altro elemento che possa essere utile per ricostruire l'atteggiamento psicologico del soggetto.</p>

<h3 id="colpa">La colpa</h3>

<p>È una forma meno grave di colpevolezza in quanto manca la volontà nel soggetto di cagionare l'evento. Ossia quando l’evento anche se preveduto, non è comunque voluto dall’agente e si verifica a causa di negligenza, imprudenza, imperizia, ovvero per l'inosservanza di legge, regolamenti, ordini o discipline.</p>

<p>La colpa può essere:</p>

<ol type="a">
	<li><p><b>colpa generica</b>; può derivare da:</p>

		<ul>
			<li><p><i>imprudenza</i>, consistente nell'aver agito là dove le regole cautelari lo sconsigliano (es. accendere fuochi vicino a sostanze infiammabili);</p></li>
			<li><p><i>negligenza</i>, consistente nell'aver agito senza l'accortezza e l'attenzione che sarebbero state necessarie (es.: il chirurgo che dimentica un tampone emostatico nel corpo del paziente operato);</p></li>
			<li><p><i>imperizia</i>, consistente nella inettitudine o nella scarsa preparazione professionale e quindi nella inosservanza di regole tecniche (es.: un medico generico che esegue un'operazione di alta specializzazione).</p></li>
		</ul>
	</li>

	<li><p><b>colpa specifica</b>: deriva dalla inosservanza di leggi, regolamenti, ordini o discipline (es.: il codice della strada) cioè dalla violazione di norme che, imponendo determinate cautele, mirano a prevenire proprio eventi del tipo cagionato dal soggetto.</p></li>

</ol>

<p class="small">Qualora il soggetto abbia previsto l'evento senza, tuttavia, averlo voluto, si ha una ipotesi particolare di colpa detta «<b>colpa cosciente</b>». <br> In tal caso il soggetto ha agito con la sicura convinzione che l'evento, pur previsto, non si sarebbe verificato. Poiché il rimprovero che gli si può muovere è maggiore, è previsto per tale ipotesi un aumento di pena (es.: l'automobilista hce violando la norma stradale ha previsto l'investimento del pedone ma era convinto di eveitarlo grazie alle sue abilità). Mentre il dolo costituisce il normale criterio di imputazione (nessuono può essere punito per un fatto previsto dalla legge come reato se non l'ha commesso con dolo art. 42) la colpa opera solo nei casi espressamente previsti dalla legge. <br> In materia di contravvenzioni per configurare l'elmento soggettivo è sufficiente la colpa.</p>

<h2 id="oggetto">Ogggetto giuridico del reato e danno criminale</h2>

<p>Qualunque norma penale <i>mira a proteggere un bene o interesse</i>. Tale bene o interesse, denominato «bene giuridico» proprio perché protetto dal diritto, è l'<i>oggetto giuridico del reato</i> (es.: nel delitto di omicio l'oggetto giuridico è la <i>vita umana</i>, bene protetto dalla norma penale che punisce chiunque cagiona la morte di un uomo.)</p>

<p>Il danno criminale, consiste nella offesa arrecata dal reato al bene giuridico tutelato; può assumere due forme:</p>

<ul>
	<li><p><i>lesione</i>: se il bene tutelato è stato effettivamente volato (es: l'<i>omicidio consumato</i>, in cui si è verificata la morte della vittima);</p></li>
	<li><p><i>messa in pericolo</i>: se il pene tutelato è stato soltanto minacciato (es. l'<i>omicidio tentato</i>, in cui non si è verificata la morte).</p></li>
</ul>

<p><b>Plurioffensivo</b> è quel reato che lede contemporaneamente una pluralità di beni giuridici: ad es. nella calunnia (art. 368 c.p.) viene leso sia l'interesse dello Stato ad una corretta amministrazione della giustizia, che l'interesse individuale di una persona al rispetto della sua onorabilità.</p>

<p>Il<b> Codice penale</b> è strutturato in modo tale da raggruppare le <b>tipologie di reati</b> (che a loro volta si distinguono in delitti e contravvenzioni) a seconda del <b>bene giuridico</b> tutelato, ovvero l’<b>oggetto </b>che il diritto penale vuole <b>proteggere</b> dall’azione criminosa, del Reo.</p>

<p>Per esempio nel caso del <b>reato di lesione personale</b> l’oggetto in questione è la <b>persona</b> mentre nel caso dei <b>delitti contro il patrimonio</b> è la sua <b>posizione economica, ossia del suo patrimonio</b>.</p>

<h2>Soggetti</h2>

<p>Assumono fondamentale importanza i soggetti del reato. Essi sono il <i>soggetto attivo</i> e il <i>soggetto passivo</i>.</p>

<p>Il <b>soggetto attivo</b> è una persona fisica che viene chiamata nel gergo giuridico “il <b>reo</b>”, cioè colui che, con il suo agire, compie un illecito avente rilevanza penale. Ci sono casi in cui il reato può essere commesso da più persone. In questo caso si configura il concorso di persone ove ciascuno è responsabile del fatto commesso.</p>

<p>Il <b>soggetto passivo</b> del reato (nel codice si parla di «persona offesa dal reato») è il titolare del bene o dell'interesse che la norma giuridica tutela e che è pertanto leso dal comportamento umano costituente reato (es. soggetto passivo del delitto di furto è il proprietario della cosa rubata).</p>

<p id="proprio">Il nostro ordinamento penale opera una distinzione tra reato "<b>comune</b>" − che è quello che può essere commesso da "chiunque" − e reato "<b>proprio</b>", che è quello che può essere commesso solo dal soggetto che riveste una particolare qualifica meramente naturalistica o giuridica.</p>

<h2 id="delitti">Delitti e contravvenzioni</h2>

<p>La classificazione più importante dei reati è la distinzione tra <i>delitti</i> e <i>contravvenzioni</i>. A sancire tale classificazione è l'art. 39 del c.p.: "I reati si distinguono in delitti e contravvenzioni, secondo la diversa specie delle pene per essi rispettivamente stabilite da questo codice".</p>

<ul>
	<li><p>I <b>delitti</b> sono i reati più gravi e consistono in pene detentive e pene pecuniarie (ergastolo, reclusione, multa).</p></li>

	<li><p>Le <b>contravvenzioni</b> consistono anch'esse in pene detentive e pecuniarie, si riferiscono ai reati meno gravi, e si concretizzano nell’arresto e nell'ammenda.</p></li>
</ul>

<div class="def">
<h4>Differenza tra reclusione e arresto</h4>

<p>La reclusione è la pena detentiva temporanea prevista dall’<a href="cp.html#23">Art. 23 c.p.</a> per i delitti, cioè per i reati di particolare gravità, per un periodo che può andare da un minimo di <b>15 giorni</b> ad un massimo di <b>24 anni</b>; essa consiste nella limitazione della libertà personale del trasgressore, che viene infatti recluso all’interno di apposite strutture detentive, come le carceri, o in altri istituti con regime di detenzione. <br> In alcuni casi molto gravi il periodo di reclusione può essere aumentato fino a <b>30 anni</b>, come ad esempio in caso di sequestro di persona a scopo di estorsione o di terrorismo, oppure in caso di circostanze aggravanti o di cumulo materiale delle pene irrogate per più violazioni. <br> Per la reclusione è previsto l’obbligo del lavoro e l’isolamento notturno; quando il recluso ha scontato almeno un anno della pena, può essere ammesso al lavoro all’aperto. La reclusione si distingue dalla pena dell’<b>ergastolo</b>, pur essendo previsto anch’esso per i delitti, in quanto si viene reclusi per tutta la vita.</p>

<p>L’arresto in Italia è una pena di carattere detentivo o restrittivo, per la commissione di una contravvenzione, ovvero un reato meno grave e consiste nella privazione della libertà personale per un periodo da <b>5 giorni</b> a <b>3 anni</b>, come previsto dall’<a href="cp.html#23">Art. 25 c.p.</a>. <br> Il limite massimo può essere in taluni casi elevato a <b>5 anni</b> se si ha concorso di circostanze aggravanti. </p>

</div>

<p>Secondo L’art. 42 c.p., nelle contravvenzioni ciascuno risponde della propria azione od omissione cosciente e volontaria, sia essa dolosa o colposa. </p>

<p>Entrando nell'analisi del reato si rende necessario individuare gli elementi che lo compongono. Gli elementi essenziali sono due: l'elemento <i>soggettivo</i> e quello <i>oggettivo</i>. L'elemento soggettivo riguarda l'atteggiamento psicologico dell'autore del fatto penalmente rilevante. L'elemento soggettivo si concretizza nella colpevolezza, nella volontà, nel dolo e nella colpa.</p>

<p>La <b>colpevolezza</b> significa che l’autore della violazione deve comunque risultare quale responsabile del fatto dannoso o pericoloso sia esso per dolo, per colpa o per preterintenzione.</p>

<p>La <b>volontà</b> consiste nella coscienza di aver commesso un determinato fatto; la volontà non sempre è il requisito essenziale affinché possa sussistere il reato. Ad esempio i delitti possono essere commessi solo a titolo di <i>dolo</i> e non a titolo di <i>colpa</i> e quindi, la volontà di andare a commettere quel delitto deve sempre sussistere; per le contravvenzioni non è così.</p>

<p>Il codice penale prevede inoltre delle cause soggettive di esclusione dal reato che consistono negli stati d’incoscienza indipendenti dalla volontà del soggetto, o nella forza maggiore che concerne ogni caso in cui il soggetto è stato spinto ad agire contro la propria volontà da un evento esterno.</p>

<p>Presupposto dell'esistenza di una volontà colpevole è l'<i>imputabilità</i>, cioè la <i>maturità</i> e la <i>salute mentale</i> del reo. over manchi nel reo un sufficiente sviluppo intellettuale, ovvero questi sia infermo di mente non può parlarlsi né di dolo, né di colpa.</p>

<p>L'<b>oggetto materiale</b> è «la persona o la cosa sulla quale ricade l'attività fisica del reo»: la cosa sottratta dal ladro o la persona soppressa dall'omicida. Il <b>soggetto passivo</b> va distinto dall'oggetto materiale del reato, costituito dalla persona o dalla cosa su cui cade la condotta del reato: oggetto materiale nel delitto di furto è la costa mobile altrui, nel sequestro di persona il sequestrato. Piò esservi, come nell'ultimo esempio coincidenza tra soggetto passivo ed oggetto materieale, ma in molti casi essi divergono: nella sottrazione consensuale di minorenne (art. 573 c.p) oggetto materiale è il minore, mentre soggetto passivo è il genitore titolare della potestà genitoriale; nella c.d. frode in assicurazione (art. 642 c.p.) oggetto materiale è lo stesso soggetto attivo del reato, che si cagiona una lesione personale, mentre soggetto passivo è la compagnia di assicurazione frodata.</p>

<p>Il <b>soggetto passivo</b> non va neanche confuso con il <b>danneggiato</b>, ossia con chi ha subito dal reato un danno risarcibile, considerato che l'art. 185 c.p. prevede che ogni reato obbliga alle resituzioni e al risarcimento del danno: il soggetto passivo è solitamente anche danneggiato dal reato, ma vi possono essere casi di soggetti danneggiati che non sono soggetti passivi (nel delitto di omicidio soggetto passivo è la persona uccisa, mentre i familiari sono i danneggiati.</p>

<h2 id="condotta">Condotta</h2>

<p>È il comportamento umano costituente reato; può consistere in un'azione o in un omissione (art. 40 c.p.) Attiene all'elemento oggettivo del reato. In base alla (—) i reati possono distinguersi in: reati a forma vincolata in cui l'attività esecutiva è rigidamente fissata dalla norma incriminatrice (es.: truffa); reati a forma libera in cui è sufficiente che la condotta sia idonea a cagionare l'evento previsto dalla norma (es.: omicidio); <b>reati unisussistenti</b> che si perfezionano con il compimento di un solo atto e reati plurisussistenti in cui l'azione si fraziona in più atti.</p>

<ul>
	<li><p><b>Reati a forma libera</b>: sono quelli che possono essere commessi in qualunque modo, per il legislatore è indifferente quale che sia il modo con cui ho commesso il reato, io vengo punito, il fatto è tipico. Esempio: l’omicidio in qualunque modo viene commesso, viene punito.</p></li>

	<li><p><b>Reati a forma vincolata</b>: si viene puniti solo quando il fatto viene commesso nella forma presa in considerazione dal legislatore. Esempio: la truffa richiede artefici o raggiri per essere puniti. Nella norma sulle false comunicazioni sociali e il falso in bilancio, il legislatore considera rilevanti solo le falsità commesse nei bilanci, nelle relazioni o in altre comunicazioni sociali, non rileva qualunque falsità.</p></li>
</ul>

<p><b>Omissione</b>: è una particolare forma di condotta criminosa costituita dal comportamento negativo di un soggetto, il quale non compia un’azione che da lui ci si attendeva. I <b>reati omissivi propri</b> sono, secondo una certa dottrina quelli in cui la condotta negativa è sufficiente ad integrare la fattispecie criminosa (es.: omissione di soccorso [v. 593]): i <b>reati omissivi impropri</b>, sono quelli per il cui perfezionamento è necessario, come conseguenza dell’(—), il verificarsi di un evento naturalistico (es.: una madre che non somministra il cibo al figlio e lo lascia morire). Altri, invece, privilegiano il criterio cd. formale in base al quale l’(—) propria è quella che il legislatore configura espressamente come tale; mentre è impropria quella risultante dalla combinazione delle fattispecie di parte speciale suscettibili di conversione (cioè quelle causali pure) con la clausola generale contenuta nell’articolo in commento. </p>

<p>I <b>reati di pericolo</b> sono dunque quelli nei quali il bene giuridico tutelato viene messo in pericolo, ma non subisce una vera e propria e lesione, a differenza dei <b>reati di danno</b>. Si è soliti distinguere tra:</p>

<ul>
	<li><p>il reato di pericolo astratto;</p></li>
	<li><p>il reato di pericolo concreto. </p></li>
</ul>

<p>Il reato di pericolo astratto, chiamato anche presunto, si basa sulla formulazione di un giudizio di pericolosità da parte del legislatore relativo a un determinato comportamento antigiuridico. In questo caso, il pericolo rappresenta il motivo dell’incriminazione, ma non un elemento costitutivo del reato. Uno degli esempi più comuni di reato di pericolo astratto è l’omissione di soccorso, disciplinata dall’articolo 593 del Codice Penale, ma solo nei casi in cui non sia richiesta la presenza di un pericolo effettivo. In pratica, nel caso in cui ci si ritrovasse con un bambino non accompagnato da solo e non si avvertissero la Autorità competenti, il reato di pericolo astratto si verificherebbe comunque anche se il bambino non fosse davvero in pericolo. </p>

<p>Oltre all’omissione di soccorso, rientrano tra i reati di pericolo astratto anche:</p>

<ul>
	<li><p>il reato di associazione a delinquere (art. 416 c.p.);</p></li>
	<li><p>il reato di avvelenamento di acque (439 c.p.).</p></li>
</ul>

<p>Il <b>reato di pericolo concreto</b></p>

<p>Se nel reato del pericolo astratto la condotta illecita viene punita anche se il bene tutelato dalla legge non viene messo veramente a rischio, nel reato di pericolo concreto il bene tutelato – che può essere la salute pubblica, l’integrità fisica, l’ambiente, e così via – viene effettivamente messo a rischio dalla condotta dell’agente. </p>

<p>Esempi di reati di pericolo concreto sono:</p>

<ul>
	<li><p>il reato di omissione di soccorso, quando sia prevista la presenza di pericolo effettivo;</p></li>
	<li><p>il reato di incendio (art. 423 c.p.);</p></li>
	<li><p>il reato di strage (art. 422 c.p.);</p></li>
	<li><p>gli attentati alla sicurezza dei trasporti (art. 432 c.p.).</p></li>
</ul>

<section aria-label="End">
<a href="fourth.html">&#171;The fourth Declension</a>
<a href="index.html">Index of Diritto</a>
<a href="concorso_persone.html">Concorso di persone &#187;</a>
</section>

</article>

</body>
</html>
