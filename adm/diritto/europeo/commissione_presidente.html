<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Il Presidente della Commissione e le sue funzioni"/>
    <title>Il Presidente della Commissione e le sue funzioni</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>Il Presidente della Commissione e le sue funzioni</h1>

<p><b>Funzioni</b>:</p>

<ul>
	<li><p>di orientamento;</p></li>
	<li><p>di organizzazione;</p></li>
	<li><p>di nomina vicepresidenti.</p></li>
</ul>

<p>Un'attenta disamina delle disposizioni normative contenute all’art. 17 del TUE, consente non solo di notare come il ruolo del Presidente della Commissione abbia, a seguito del Trattato di Lisbona, ricevuto un notevole potenziamento, ma altresì consente di scorgere nella figura in esame quella di una vera e propria leadership, sotto la cui autorità i membri della Commissione esercitano le proprie funzioni. Orbene, una prima ragione del rafforzamento del ruolo del Presidente va rintracciata proprio nella procedura elettiva dello stesso. In particolare, così come già esposto, il Consiglio europeo propone al Parlamento europeo un candidato alla carica di Presidente della Commissione; il Presidente scelto, prima di essere eletto, deve comunque ottenere un voto di approvazione da parte del Parlamento europeo. Una simile procedura, proprio in virtù dell’ampio consenso istituzionale che la sorregge (è necessario l’accordo tra Consiglio europeo e Parlamento), non può che essere sintomatica di un notevole potenziamento della carica presidenziale in seno alla Commissione. Va peraltro sottolineato come, in materia di funzioni esercitate dal Presidente della Commissione, l'art. 17 par. 6 del TUE, afferma che il Presidente:</p>

<ul>
	<li><p><b>definisce gli orientamenti</b> nel cui quadro la Commissione esercita i suoi compiti;</p></li>
	<li><p><b>decide l'organizzazione interna</b> della Commissione per assicurare la coerenza, l'efficacia e la collegialità della sua azione;</p></li>
	<li><p><b>nomina i vicepresidenti</b> tra i membri della Commissione.</p></li>
</ul>

<p>Va infine precisato che nel rafforzamento della carica presidenziale ha senz'altro giocato un ruolo assai determinante l'attribuzione al Presidente stesso del potere di richiedere le <b>dimissioni di un membro della Commissione</b>. <br> In particolare, ai sensi di quanto previsto dall'art. 17 par. 6 del TUE, «<i>un membro della Commissione rassegna le dimissioni se il Presidente glielo chiede</i>». Lo stesso può accadere con il mandato dell'Alto rappresentante dell'Unione per gli affari esteri e la politica di sicurezza, il quale, alla stregua dei commissari, è tenuto a rassegnare le proprie dimissioni se il presidente glielo chiede.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="commissione_membri.html">Membri della Commissione&#187;</a>
</section>

</div>

</body>
</html>
