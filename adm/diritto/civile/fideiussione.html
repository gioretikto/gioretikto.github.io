<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Fideiussione"/>
	<title>Fideiussione</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La fideiussione</h1>
      
<p>Il creditore al fine di evitare il rischio che il debitore non adempia all'obbligazione, può garantirsi stipulando un contratto con un terzo, detto <i>fideiussore</i>, il quale garantisce con il proprio patrimonio l'adempimento dell'obbligazione del debitore e, cioè, di una obbligazione altrui, art. <a href="codice_civile.html#1936">1936</a>.</p>

<p>La fideiussione è una <i>garanzia personale</i> perchè ciò che garantisce l'adempimento del debitore non è uno specifico bene mobile o immobile, come avviene nel peno o nell'ipoteca, ma il patrimonio personale del terzo fideiussore. Il fideiussore, in altre parole, si obbliga personalmente art. 1936, verso il creditore e garantisce di conseguenza l'adempimento del debitore, non con uno scpeficio bene, bensì con tutto il suo patrimonio, conformente al generale principio dell'<a href="codice_civile.html#2740">art. 2740</a>, secondo cui il debitore garantisce l'adempimento delle obbligazioni con tutti i suoi beni presenti e futuri.</p>

<p>Il fideiussore e il debitore sono <b>solidamente obbligati</b> verso il creditore (art. 1944, co. 1, c.c). Con la fideiussione si aggiunge, infatti, all'originario debitore un ulteriore debitore con funzione di garanzia. Tuttavia, si può pattuire, in deroga al principio di solidarietà, il cd. <b>beneficio di escussione</b> (<i>beneficium excussionis</i>), che rende sussidiaria la responsabilità del fideiussore: in virtù di questo patto, il fideiussore può pretendere che il creditore diriga la propria azione in pimo luogo contro il debitore, per cui non è tenuto a pagare prima che il creditore abbia infruttuosamente escusso il debitore principale (art. 1994, co. 2, c.c).</p>

<p>Sono parti del contratto di fideiussione soltanto il creditore ed il terzo fideiussore. Al contrario resta estraneo il debitore che, proprio per distinguerlo dal fideiussore, viene chiamato <i>debitore principale</i>, come pure l'obbligazione garantita viene chiamata <i>obbligazione principale</i> per distinguerla da quella fideiussora che è <i>obbligazione accessoria</i> rispetto la prima. Il debitore principale, appunto, è estraneo al contratto al quale non solo non partecipa, ma non è neacnhe necessario che venga informato della conclusione della conclusione della fideiussione, in quanto come stabilito dall'art. 1936, comma 2, la fideiussione è efficace anche se il debitore non ne è a conoscenza.</p>

<p>Al creditore il fideiussore può opporre tutte le <b>eccezioni che spettano al debitore principale</b> (art. 1945 c.c.).</p>

<section aria-label="End">
<a href="garanzie_personali.html">&#171;Le garanzie personali</a>
<a href="index.html">Index</a>
<a href="mandato_credito.html">Il mandato di credito &#187;</a>
</section>

</article

</body>
</html>
