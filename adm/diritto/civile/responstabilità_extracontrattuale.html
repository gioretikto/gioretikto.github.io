<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Responstabilità extracontrattuale"/>
	<title>Responstabilità extracontrattuale</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Responstabilità extracontrattuale</h1>

<p>Stabilisce l'art. 2043 c.c., che qualunque fatto doloso o colposo, che cagiona ad altrui un danno ingiusto, obbliga colui che ha commesso il fatto di risarcire il danno. A termini di tale disposizione, dunque, è illecito qualunque fatto che arrechi un danno ingiusto. <br> L'illecito di cui all'<a href="codice_civile.html#2043">art. 2043 c.c.</a> si definisce «civile» al fine di distinguerlo dall'illecito «penale» o reato, che consiste in un fatto umano cui l'ordinamento ricollega una sanzione criminale. <br> Se la fattispecie penale esige, in base ai principi di tipicità e tassatività, che la condotta incriminata sia formulata in temini precisi e univoci, in modo da rendere agevolmente desumibile ciò che è penalmente illecito (<i>nullum crimen sine lege poenali scripta et stricta</i>), circoscrivendo entro limiti ben definiti l'attività interpretativa del giudice e ponendo i cittadini al riparo da eventuali abus del potere giudiziari, non si può affermare altrettanto per l'<b>illecito civile</b>, rispetto al quale vige nel nostro ordinamento il <b>principio di atipicità</b>, per il quale la serie dei fatti illeciti è potenzialmente infinita, comprendendo qualsiasi fatto umano colpevole che abbia causato ad un altro soggetto un danno ingiusto.<br> Ciò rende tendenzialmente impossibile descrivere <i>a priori</i> le condotte delle quali può deivare, sul piano civilistico, un obbligo di risarcimento. Si tratta, peraltro, di un'atipicità temperata da alcune disposizioni che prevedono <i>figure tipiche di illeciti civili</i>, come per es. quelle relative alle ipotesi di responsabilità indiretta o per fatto altrui. <br> La responsabilità derivante dal compimento di un atto illecito è definita <b>responsabilità extracontrattuale</b> (detta anche <i>aquiliana</i>), la cui disciplina diverge sotto molteplici aspetti da quella della responsabilità contrattuale che, come detto, sorge a seguito dell'inadempimento di una obbligazione. <br> La funzione oggi è revalente di uesta forma di responsabilità, un tempo solenne espressione della potestà statale contro le vendette private, è essenzialmente risarcitoria mediante l'obbligo di risarcimento si sanziona, in sostanza, la violazione del fondamentale dovere del <i>neminem laedere</i>, che impone a tutti i concociati, pur nella sua genericità, di non ledere l'altrui sfera giuridica. <br> Stante l'atipicità dell'illecito, spetta al giudice di stabilire, caso per caso, se sia ravvisabile o meno la violazione del principio innanzi enunciato, sulla base delle prove fornite dal danneggiato. Il soggetto che lamenta la lesione dovrà fornire, sul piano oggettivo, la duplice dimostrazione del fatto che ha cagionato il danno e dell'entità di quest'ultimo, nonché provare il nesso causale fra i due eventi. Sul piano soggettivo, dovrà dimostrare che l'autore del fatto ha agito con dolo o colpa. </p>

<section aria-label="End">
<a href="anticresi.html">&#171;L'anticresi</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
