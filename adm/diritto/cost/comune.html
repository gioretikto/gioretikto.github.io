<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Comune"/>
	<title>Comune</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Comune</h1>

<p>L’art. 114 Cost., così come risulta a seguito delle modifiche introdotte dalla L. cost. 18 ottobre 2001, n. 3, al comma 2 afferma che i Comuni, le Province, le Città metropolitane e le Regioni sono <b>enti autonomi con propri Statuti, poteri e funzioni</b> esercitabili secondo i principi fissati dalla stessa Costituzione. <br> Tali enti, assieme allo Stato definiscono la struttura dell’ordinamento repubblicano. <br> Sul piano della legislazione ordinaria il D.Lgs. 18-8-2000, n. 267 (T.U. enti locali), all’art. 3 comma 2, definisce il Comune come l’ente locale che rappresenta la propria comunità, ne cura gli interessi e ne promuove lo sviluppo.</p>

<p>I Comuni sono gli enti locali che rappresentano le rispettive comunità, ne curano gli interessi e ne promuovono lo sviluppo. Ad essi spettano tutte le <b>funzioni amministrative che riguardano la popolazione e il territorio comunale</b>, in particolare nei settori organici dei servizi alla persona e alla comunità, dall'assetto ed utilizzazione del territorio e dello sviluppo economico (art. 13 D.Lgs. 267/2000).</p>

<p>Sono elementi costitutivi del Comune:</p>

<ul>
	<li><p>la <b>popolazione</b>, ossia la comunità di riferimento del Comune, composta dall’insieme di persone che dimorano stabilmente sul suo territorio;</p></li>
	<li><p>il <b>territorio</b>, vale a dire lo spazio entro cui il Comune esercita la propria sovranità;</p></li>
	<li><p>il <b>patrimonio</b>, costituito dal complesso delle attività economiche del Comune, cioè dai beni e dai diritti che esso possiede allo stesso titolo dei privati.</p></li>
</ul>

<p>La <b>potestà di autogoverno</b> del comune comporta la capacità dell'ente di soddisfare le esigenze della popolazione residente nel suo territorio di competenza attraverso strutture organizzative e decisionali proprie, laddove dove tali esigenze non debbano essere soddisfatte istituzionalmente dallo Stato o da altri enti pubblici. <br> Gli organi di governo del Comune sono:</p>

<ul>
	<li><p>il <b>Consiglio comunale</b>, organo di indirizzo e controllo politico-amministrativo;</p></li>
	<li><p>la <b>Giunta comunale</b>, organo esecutivo con competenza generale e residua;</p></li>
	<li><p>il <b>Sindaco</b>, organo individuale che svolge la duplice funzione di capo dell’amministrazione comunale e ufficiale di Governo.</p></li>
</ul>

<h2>Sindaco</h2>

<p>Il Sindaco, oltre ad essere il <b>capo dell’amministrazione comunale</b>, è anche <b>Ufficiale del Governo</b>, ovvero <i>organo decentrato dello Stato</i>. <br> Secondo le disposizioni di cui all’art. 54 del TUEL, interamente riscritto ad opera del D.L. 23-5-2008, n. 92, conv. con modif. in L. 24-7-2008, n. 125 (cd. Pacchetto sicurezza) e, da ultimo, modif. dal D.L. 14/2017, conv. con modif. in L. 48/2017 (recante Disposizioni in materia di sicurezza delle città), il Sindaco, quale Ufficiale del Governo, sovrintende (art. 1):</p>

<ul>
	<li><p>all’emanazione di atti concernenti l’ordine e la sicurezza pubblica;</p></li>
	<li><p>allo svolgimento delle funzioni in materia di pubblica sicurezza e di polizia giudiziaria;</p></li>
	<li><p>alla vigilanza su tutto quanto possa interessare la sicurezza e l’ordine pubblico, informandone preventivamente il Prefetto.</p></li>
</ul>

<p>Alle suddette attribuzioni, relative prettamente alla sicurezza pubblica, se ne affiancano altre che parimenti competono al Sindaco in qualità di Ufficiale del Governo (ai sensi del comma 3 del citato
art. 54), trattasi:</p>

<ul>
	<li><p>della tenuta dei Registri di Stato civile e di popolazione;</p></li>
	<li><p>degli adempimenti previsti dalle leggi in materia elettorale, di leva militare e di statistica.</p></li>
</ul>

<h3>Potestà regolamentare</h3>

<p>La potestà regolamentare è, assieme a quella statutaria, espressione del «potere normativo» di cui godono gli enti locali. <br> Ogni regolamento del Comune (o della Provincia), ad eccezione di quello sull’ordinamento degli uffici e dei servizi che è riservato alla Giunta, deve essere deliberato dal Consiglio (art. 48, comma 3 D.Lgs. 267/2000). Il regolamento relativo all’ordinamento degli uffici e dei servizi costituisce dunque l’unico esempio di regolamento la cui procedura di approvazione non è di competenza consiliare, ma dell’organo esecutivo dell’ente.</p>

<h3>Istituzione di nuovi Comuni</h3>

<p>Secondo quanto disposto dall’art. 133 Cost., comma 2, l’istituzione di nuovi Comuni (così come la modificazione delle loro circoscrizioni o denominazioni) è riservata alla <b>legge regionale</b>, sentite le popolazioni interessate e nel rispetto dei principi fondamentali stabiliti dalle leggi dello Stato. In riferimento all’istituzione di nuovi Comuni il D.Lgs. 267/2000, all’art. 15, dopo aver richiamato i
vincoli imposti dall’art. 133 Cost., impone ancora che non possono essere istituiti nuovi Comuni con popolazione inferiore a 10.000 abitanti. <br>Sono esenti da tale limitazione le istituzioni di nuovi Comuni che avvengono per fusione di Comuni preesistenti.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="provincia.html">La Provincia&#187;</a>
</section>

</div>

</body>
</html>
