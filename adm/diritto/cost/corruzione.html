<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Corruzione"/>
    <title>Corruzione</title>
    <link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul> 
</nav>
      
<div class="content">
 
<h1>Corruzione</h1>

<p>La corruzione, disciplinata, dal nostro codice penale, all’interno degli artt. 318-322 c.p., può essere definita come un particolare accordo (c.d. <i>pactum sceleris</i>) tra un funzionario pubblico ed un soggetto privato, mediante il quale il primo accetta dal secondo, per un atto relativo alle proprie attribuzioni, un compenso che non gli è dovuto.</p>

<p>Il reato in commento è <b>plurisoggettivo</b>, o reato a concorso necessario, in quanto ne rispondono sia il corruttore che il corrotto. Si distingue, a tal proposito, una corruzione attiva ed una passiva, a seconda che la si guardi dal punto di vista del corruttore o del corrotto.</p>

<p>Il pubblico funzionario che si fa corrompere ed il privato che lo corrompe non commettono reati diversi ma risultano essere compartecipi del medesimo reato, quest’ultimo configurabile solo se sussistono entrambe le condotte convergenti.</p>

<h2>Bene giuridico tutelato</h2>

<p>Il bene giuridico tutelato è da rinvenire nell’interesse della Pubblica Amministrazione all’imparzialità, correttezza e probità dei funzionari pubblici, ed in particolare, che gli atti di ufficio non siano oggetto di mercimonio o di compravendita privata.</p>

<p>La ratio della incriminazione, infatti, è il discredito che tale reato getta sulla categoria dei pubblici funzionari e, quindi, della stessa Pubblica Amm inistrazione. Il dato fondamentale comune a tutte le ipotesi di corruzione è il mercimonio dei doveri inerenti alla pubblica funzione o al pubblico servizio che viene a compromettere il buon andamento e l’imparzialità della pubblica amministrazione ma, poiché tale mercimonio può avere ad oggetto un comportamento di per sé corrispondente ai doveri di ufficio o contrario ai doveri medesimi, il codice configura due differenti forme di corruzione, propria ed impropria.</p>

<h2>La corruzione per un atto contrario ai doveri d’ufficio.</h2>

<p>L'art. 319 c.p. prevede il reato di corruzione per un atto contrario, ai doveri d'ufficio. La norma in particolare sanziona il pubblico ufficiale che, per omettere o ritardare o per aver omesso o ritardato un atto del suo ufficio ovvero per compiere o aver compiuto un atto contrario ai doveri d'ufficio, riceve per sé o per un terzo, denaro o altra utilità o ne accetta la promessa.</p>

<p>La norma, a differenza di quanto avviene con il nuovo articolo 318 c.p., distingue ancora la corruzione antecedente da quella susseguente.</p>

<p>Si avrà la prima ipotesi corruttiva nel caso in cui sia offerto o consegnato denaro o altra cosa mobile al pubblico ufficiale per omettere o ritardare un atto del suo ufficio ovvero per compiere un atto contrario al suo ufficio.</p>

<p>Si avrà, invece, la corruzione susseguente se viene offerto o consegnato denaro o altra cosa mobile al soggetto pubblico per aver compiuto un atto contrario ai doveri d'ufficio ovvero per aver omesso o aver ritardato un atto del suo ufficio.</p>

<p>Per potersi avere la fattispecie in questione è necessario che si individui un atto contrario ai doveri d’ufficio. La giurisprudenza ante riforma forniva una concezione ampia di atto contrario ai doveri d'ufficio, facendo rientrare in tale concetto tutti quegli atti, anche formalmente legittimi, ma utilizzati in modo improprio dal pubblico ufficiale.</p>

<p>Nella giurisprudenza ante riforma si è altresì precisato che sono atti contrari ai doveri di ufficio non solo quelli illeciti, siccome vietati da atti imperativi o illegittimi, perché dettati da norme giuridiche, riguardanti la loro validità ed efficacia, ma anche quelli che, pur formalmente regolari, prescindono per consapevole volontà del pubblico ufficiale o incaricato di pubblico servizio dall'osservanza dei doveri istituzionali, espressi in norme di qualsiasi livello, compresi quelli di correttezza e di imparzialità.</p>

<section aria-label="End">
<a href="fourth.html">&#171;The fourth Declension</a>
<a href="index.html">Index of Diritto</a>
<a href="peculiarities4.html">Peculiarities of the 4th declension &#187;</a>
</section>

</body>
</html>
