<!DOCTYPE html>
<html lang="en">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Iregolamenti regionali"/>
    <title>Iregolamenti regionali</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>Iregolamenti regionali</h1>

<p> La riforma del Titolo V della Costituzione ha introdotto una disposizione, in materia di competenze concorrenti, destinata ad ampliare notevolmente il raggio d’azione della normazione secondaria delle Regioni. Infatti, l’art. 117 Cost. riconosce, in via esclusiva, il potere regolamentare delle Regioni sulle materie concorrenti, tradizionalmente di competenza statale.<br> Per costruire, tuttavia, un sistema di garanzia dei diritti ed evitare contrasti con l’azione dell’organo legislativo, è necessaria una norma, con funzione di norma-attribuzione, che individui e riconosca le differenti tipologie regolamentari della Regione, attribuendo e disciplinando, sotto l'aspetto procedurale, formale e sostanziale, l'esercizio di tale potere.<br> Il ruolo e la funzione di norma fondamento-attribuzione dovrebbe essere assolto dallo Statuto regionale che, ai sensi dell’art. 123, co. 1, Cost., determina la forma di governo edi principi fondamentali di organizzazione e funzionamento. Lo Statuto, che nel nuovo ordinamento assume la natura di legge regionale rinforzata, in quanto soggetto ad un procedimento aggravato rispetto a quello ordinario, potrebbe prevedere, oltre a meccanismi di razionalizzazione della forma di governo, anche norme e criteri che disciplinino e vincolino la produzione normativa. Dunque, lo Statuto dovrà regolare il funzionamento della Regione, determinando i criteri per l’esercizio del potere regolamentare in «armonia» con la Costituzione (Lucarelli).<br> Il secondo livello del fondamento-attribuzione (ad eccezione dei regolamenti indipendenti) è costituito, poi, dalla legge regionale.<br> Circa la tipologia di regolamenti regionali, va detto che quelli esecutivi, integrativi ed attuativi non pongono dubbi interpretativi di legittimità in merito al rispetto del principio di legalità e della riserva di legge: trovano, infatti, fondamento giuridico immediato nella legge che, a seconda della tipologia regolamentare, lascia più o meno discrezionalità all'organo esecutivo, sulla base di quanto determinato dallo Statuto.<br> Maggiori perplessità si pongono per quanto attiene al potere regolamentare indipendente, strumento normativo che andrebbe a disciplinare, nell'ambito delle materie concorrenti, non coperte da riserva di legge assoluta e relativa, settori nuovi e non ancora normati da leggi statali e regionali e quindi, per parte della dottrina, di difficile evenienza (Caravita).<br> Tali regolamenti, non avendo un rapporto immediato e diretto con la legge da eseguire, integrare o attuare, infatti, si fondano su un unico grado di norma-attribuzione, costituito dallo Statuto. Esso, poiché a differenza delle precedenti tipologie regolamentari attribuisce «una volta per tutte» alla giunta la potestà regolamentare autonoma, dovrà per tali regolamenti dettare i principi, le direttive, i criteri, l'oggetto, la competenza ed i vincoli sostanziali e procedurali. Tuttavia, va precisato che i regolamenti indipendenti regionali su materie concorrenti, per non incorrere in vizi di legittimità costituzionale, dovranno, in ogni caso, attenersi ai principi fondamentali che l’art. 117, co. 3, Cost. attribuisce in via esclusiva alla legislazione statale, al fine di garantire livelli minimi di omogeneità sul territorio nazionale.</p>

<p class="small">La necessaria relazione tra legge statale sui principi, dai contenuti generici ed adottata «una volta per tutte», ed il regolamento riduce la nozione di indipendenza, contribuendo alla costruzione di una nuova tipologia che si potrebbe definire «semindipendente» (Lucarelli).</p>

<p>Infine, una breve riflessione sulla tipologia dei regolamenti delegati nelle materie di competenza concorrente delle Regioni. Lo Statuto, mutuando i principi della normativa statale, dovrebbe prevedere che la legge di delegificazione fissi le «norme generali regolatrici della materia», ponendo una relazione immediata e diretta tra norma primaria e norma secondaria. La legge di delegazione regionale, nel rispetto della legge statale sui principi e dello Statuto, costituirà fondamento e contestuale attribuzione di potere «caso per caso» (fondamento-attribuzione), autorizzando l'esercizio della potestà regolamentare e determinando le norme generali regolatrici della materia (Lucarelli).</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
