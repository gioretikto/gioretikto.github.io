<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Le Regioni"/>
	<title>Le Regioni</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>
<article>

<h1>Le Regioni</h1>

<p>Le Regioni sono enti pubblici:</p>

<ul>
	<li><p>costitutivi della Repubblica in virtù di quanto sancito dall’<a href="costituzione.html#114">art. 114 Cost.</a>, insieme ai Comuni, alle Province, alle Città metropolitane e allo Stato;</p></li>
	<li><p>territoriali, dal momento che il territorio ne rappresenta un elemento costitutivo oltre a segnare l’ambito di efficacia dei loro poteri;</p></li>
	<li><p><a href="../amministrativo/ente.html#autarchia">autarchici</a>, nel senso che operano in regime di diritto amministrativo;</p></li>
	<li><p>autonomi nei confronti dello Stato, essendo dotati di autonomia politica, legislativa, amministrativa e finanziaria;</p></li>
	<li><p>ad appartenenza necessaria perché composti da tutti coloro che risiedono stabilmente nel loro territorio e che ne fanno parte necessariamente.</p>
</ul>

<p>In base allo statuto è possibile distinguere le Regioni in due grandi categorie:</p>

<ul>
	<li><p>Regioni <b>a statuto ordinario</b>, il cui statuto è adottato secondo la specifica procedura prevista dall'<a href="costituzione.html#123">art. 123 Cost</a>;</p></li>
	<li><p>Regioni <b>a statuto speciale</b>, dette anche Regioni autonome. Cinque Regioni sono dotate di uno statuto speciale <i>approvato dal Parlamento nazionale con legge costituzionale</i>, come previsto dall'art. 116 Cost., che garantisce un'ampia autonomia, soprattutto finanziaria. Tali Regioni dispongono di notevoli poteri legislativi e amministrativi, come nei settori scuola, sanità, infrastrutture e di conseguenza deveono provvedere al relativo finanziamento con le proprie risorse.</p></li>
</ul>

<p>Quattro Regioni autonome furtono istituite dalla stessa Assemblea costituente: nel 1946 la <b>Sicilia</b> e nel 1948 la <b>Sardegna</b>, visti i forti movimenti autonomicistici, se non addirittura separatistici come in Sicilia, la <b>Valle d'Aosta</b>, per proteggere la minoranza francofona, il <b>Trentino-Alto Adige</b>, per la tutela dei germanofoni ai sensi dell'Accordo di Parigi. Nel 1963 fu costituita la Regione a statuto speciale <b>Friuli-Venezia Giulia</b>. Nel 1972 entrò in vigore il nuovo statuto speciale per il Trentino-Alto Adige, che trasferì la maggior parte dei poteri regionali alle due Province autonome di Trento e Bolzano. <br> L'elenco delle Regioni previsto direttamente dall'art. 113 Cost. Una modifica territoriale che importi <b>fusione di Regioni esistenti</b> o <b>creazione di nuove Regioni</b> deve, quindi, essere disposta da legge costituzionale, dar vita ad un ente con una popolazione non inferiore ad 1 milione di abitanti, essere precedura dalla richiesta di tanti Consigli comunali che rappresentino almento un terzo delle popolazioni interessate ed essere approvata con referendum dalla maggioranza delle popolazioni interessate (art. 132 Cost.).</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>
</article>

</body>
</html>
