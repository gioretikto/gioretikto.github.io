<!DOCTYPE html>
<html lang="en">
<head>
 <meta charset="utf-8">
 <meta name="viewport" content="width=device-width, initial-scale=1.0">
 <meta name="description" content="La composizione del governo e il numero dei ministeri"/>
 <title>La composizione del governo e il numero dei ministeri</title>
 <link rel="stylesheet" type="text/css" href="../../style.css" media="screen">
</head>

<body>

<nav>
 <ul>
 <li><a class="navbar" href="../../index.html">Home</a></li>
 <li><a class="navbar" href="index.html">Index</a></li>
 </ul>
</nav>

<div class="content">

<h1>La composizione del governo e il numero dei ministeri</h1>

<p>La Costituzione riserva alla <b>legge</b> l'ordinamento della <b>Presidenza del Consiglio dei ministri</b> e la determinazione del <b>numero</b>, delle <b>attribuzioni</b> e dell'<b>organizzazione</b> dei <b>ministeri</b> (<a href="costituzione.html#95">art. 95</a>, 3° comma, Cost.). La riserva di legge per l'ordinamento della Presidenza del Consiglio è stata attuata dalla legge 400/1988, ampiamente modificata per questo aspetto dal D.Lgs. 303/1999 (organizzazione della Presidenza delConsiglio), adottato in base alla delega contenuta nella legge 59/1997 (la cosiddetta legge Bassanini). La riserva di legge in tema di ministeri è stata attuata dal suddetto D.Lgs. 303/1999 e dal D.Lgs. 300/1999 (organizzazione dei ministeri), anch'esso di attuazione della legge 59/1997. <br> Il numero massimo complessivo dei membri del Governo a qualunque titolo, compresi i ministri, i ministrisenza portafoglio, i vice ministri e i sottosegretari, è pari a <b>sessantacinque</b>; inoltre, la composizione del Governo deve essere coerente con il principio di <b>pari opportunità di genere</b> sancito dall'articolo 51 della Costituzione (L. 244/2007, art. 1, comma 376).</p>

<h2>L'organizzazione del governo</h2>

<h3>Presidente del Consiglio dei ministri e ministri</h3>

<p>Il Governo è composto del Presidente del Consiglio dei ministri e dei ministri, che insiemecostituiscono il Consiglio dei ministri. Spetta al Presidente della Repubblica nominare il Presidente delConsiglio e, su proposta di questo, i ministri (art. 92 Cost.).Il Presidente del Consiglio può proporre al Consiglio dei ministri l'attribuzione ad uno o più ministri dellefunzioni di vicepresidente del Consiglio dei ministri che, in caso di assenza o impedimento temporaneodel Presidente del Consiglio, lo sostituisce (L. 400/1988, art. 8). Quando non sia stato nominato il Vicepresidente del Consiglio dei ministri, la supplenza in assenza di diversa disposizione da parte delPresidente del Consiglio dei ministri, spetta al ministro più anziano secondo l'età.I ministri costituiscono il vertice del dicastero che sono chiamati a presiedere. Attualmente i ministerisono 13 (D.Lgs. 300/1999, art. 2):</p>

<ol>
	<li><p>Ministero degli affari esteri e della cooperazione internazionale</p></li>
	<li><p>Ministero dell'interno</p></li>
	<li><p>Ministero della giustizia</p></li>
	<li><p>Ministero della difesa</p></li>
	<li><p>Ministero dell'economia e delle finanze</p></li>
	<li><p>Ministero dello sviluppo economico</p></li>
	<li><p>Ministero delle politiche agricole, alimentari e forestali</p></li>
	<li><p>Ministero dell'ambiente e della tutela del territorio e del mare</p></li>
	<li><p>Ministero delle infrastrutture e dei trasporti</p></li>
	<li><p>Ministero del lavoro e delle politiche sociali</p></li>
	<li><p>Ministero dell'istruzione, dell'università e della ricerca</p></li>
	<li><p>Ministero dei beni e delle attività culturali e del turismo</p></li>
	<li><p>Ministero della salute</p></li>
</ol>

<p>Il Presidente della Repubblica, su proposta del Presidente del Consiglio, può conferire al Presidente del Consiglio stesso o ad un ministro l'incarico di reggere <i><b>ad interim</b></i> un dicastero. In tal caso, fermo restando il numero dei ministeri fissato a 13, il numero dei ministri verrebbe ad essere inferiore a quello dei ministeri (L.400/1088, art. 9, comma 4).</p>

<h3>Ministri senza portafoglio</h3>

<p>Oltre ai ministri responsabili di un dicastero, all'atto della costituzione del Governo, possono essere nominati <b>ministri senza portafoglio</b> (L. 400/1988, art. 9), ossia ministri per la cui attività non sono previstiautonomi stati di previsione in sede di bilancio, bensì specifici stanziamenti nell'ambito del bilancio dellaPresidenza del Consiglio. Essi, infatti svolgono funzioni delegate dal Presidente del Consiglio dei ministri(sentito il Consiglio dei ministri, con provvedimento da pubblicarsi nella <i>Gazzetta Ufficiale</i>) ed operanopresso la Presidenza del Consiglio.Il numero dei ministri senza portafoglio e le deleghe ad essi affidate variano da governo a governo;generalmente sono sempre nominati i ministri senza portafoglio per i rapporti con il Parlamento, per lapubblica amministrazione e per gli affari regionali.</p>

<h3>Viceministri e sottosegretari di Stato</h3>

<p>Completano la composizione del Governo i <b>sottosegretari di Stato</b> chiamati a coadiuvare il Presidente del Consiglio e i singoli  ministri. I sottosegretari di Stato sono nominati  con decreto del Presidente  della Repubblica, su proposta del  Presidente del  Consiglio dei ministri, di concerto con il ministro che il sottosegretario è chiamato a coadiuvare, sentito il Consiglio dei ministri (L. 400/1988, art. 10).</p>

<p>Un sottosegretario di Stato è nominato <b>segretario  del Consiglio dei ministri</b> di cui redige il verbale.  E'l'unico sottosegretario che partecipa di diritto alle sedute del Consiglio dei ministri.</p>

<p>A non più di dieci sottosegretari di Stato può essere attribuito il titolo di <b>vice ministro</b>, qualora siano loroconferite deleghe relative ad aree o progetti di competenza di una o più strutture dipartimentali ovvero di piùdirezioni  generali.  In  tale  caso la delega, conferita dal ministro competente, è  approvata  dal  Consiglio  deiministri, su proposta del Presidente del Consiglio. I vice ministri possono partecipare, su invito del Presidentedel Consiglio d'intesa con il ministro competente, alle sedute del Consiglio dei ministri, senza diritto di voto,per riferire su questioni attinenti alla materia loro delegata (L. 400/1988, art. 10, commi 3 e 4).</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
