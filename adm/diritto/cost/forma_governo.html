<!DOCTYPE html>
<html lang="en">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Forma di governo"/>
    <title>Forma di governo</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<article>

<h1>Forma di governo</h1>

<p>La nozione di <b>forma di governo</b> è strettamente connessa a quella di <a href="forma_stato.html">forma di Stato</a>, giacché entrambe contribuiscono alla definizione degli assetti fondamentali dell'organizzazione statale. Mentre le forme di Stato individuano le diverse modalità attraverso cui si possono strutturare i rapporti tra gli organi dotati di potestà di imperio, la società civile e i fini generali che lo Stato intende raggiungere, con l'espressione «<b>forma di governo</b>» si fa riferimento alle diverse <b>modalità di distribuzione del potere fra gli organi principali dello Stato e all'insieme dei rapporti che fra gli stessi intercorrono.</b>. <br> Le forme di governo sono in qualche maniera funzionali alle forme di Stato, nel senso che le prime sono costruite coerentemente alle seconde, sebbene non sempre ricorra la stessa combinazione (ad es. a forme di stato liberl-democratiche possono corrispondere sia forme di governo presidenziali che parlamentari). Certamente, la sopravvivenza della forma di stato può dipendere dal corretto funzionamento della forma di governo, giacché «prescindere da un efficace governare, contando sulla "supplenza" di talune forze della società civile, può rilevarsi, al di là del breve periodo, estremamente pericoloso» (ELIA). <br>Le forme di goberno attraverso cui può organizzarsi lo stato liberal-democratico - ossia quello in cui i rapporti fra autorità e corpo sociale si fondano sul libero consenso e sulla garanzia dei diritti fondamentali della persona (BARBERA, FUSARI) - sono la monarchia costituzionale, il governo parlamentare, il governo presidenziale di origine statunitense e quello semipresidenzaile di matrice francese. Infine, si hanno la forma di governo direttoriale, tipica della Svizzera, quella neoparlamentare, adottata per un breve periodo in Israele.</p>

<p>Non si può capire veramente il concetto di forma di governo senza accennare brevemente al principio della separazione dei poteri. In virtù di tale principio ciascun organo deve esercitare una sola funzione statale, senza interferenze reciproche. In pratica:</p>

<ul>
	<li><p>alla <b>funzione legislativa</b> (esercitata dal Parlamento) spetta il compito di creare la norma giuridica, vale a dire quella regola generale ed astratta che si rivolge a tutti i componenti una determinata collettività;</p></li>

	<li><p>alla <b>funzione esecutiva</b> (esercitata dal Governo) spetta il compito di dare concreta attuazione alla norma emanata;</p></li>

	<li><p>alla <b>funzione giudiziaria</b> (esercitata dalla magistratura) spetta il compito di interpretare e applicare la norma, utilizzandola per risolvere le controversie che insorgono.</p></li>
</ul>

<p>Scopo ultimo di tale separazione è quello di garantire che all’occorrenza un potere possa arrestare l’altro, evitando che uno di essi possa prevaricare e degenerare nell’assolutismo o in atteggiamenti tirannici; in pratica esso costituisce la migliore garanzia affinché sia assicurata la libertà politica dei cittadini.<br> La teoria della separazione dei poteri era sconosciuta agli ordinamenti antichi e medievali, né aveva alcuna ragione di esistere nello Stato assoluto; come si è avuto modo di sottolineare, tutto il potere era concentrato nella figura del sovrano, che non conosceva alcuna limitazione nello svolgimento della sua attività.<br> La teoria della separazione dei poteri, intesa come criterio per la organizzazione interna dello Stato, fu compiutamente elaborata da Montesquieu nel suo <i>De l’Esprit des Lois</i> (1748).</p>

<p>Quasi tutti gli Stati contemporanei hanno accolto il principio della separazione dei poteri, anche se in concreto le soluzioni adottate sono diverse, soprattutto con riferimento ai rapporti tra chi esercita la funzione legislativa (il Parlamento) e chi esercita la funzione esecutiva (il Governo). In alcuni Paesi la separazione è netta, mentre in altri esiste un rapporto di fiducia tra il Parlamento ed il Governo; in alcuni Stati al vertice dell’esecutivo è posto un Presidente, mentre in altri la figura del Capo dello Stato è puramente simbolica e il Governo è controllato dal Primo ministro. Questi elementi di differenziazione hanno portato ad individuare nella realtà contemporanea diverse forme di governo: parlamentare, presidenziale, semi-presidenziale e direttoriale.</p>

<h4>La monarchia costituzionale</h4>

<p>La monarchia costituzionale si afferma nel passaggio dallo Stato assoluto allo Stato liberale nel XVII secolo, caratterizzandosi per la presenza di una <b>netta separazione fra le prerogative del Re, titolare del potere esecutivo, e quelle del Parlamento, titolare del potere legislativo. Tuttavia, il Re, collocato al vertice dello Stato, può ingerirsi negli affati legislativi, esercitando il potere di sanzione (Il Re non si limitava ad apporre un sigillo alla legge (3), ma, almeno da un punto di vista teorico, l'approvava nel suo contenuto (4), per poi promulgarla)., nonché ingerirsi negli affati giurisdizionali, attraverso la nomina dei giudici e il potere di concedere la grazia e di commutare le pene. Il rafforzamento della borhesia, ha comportato una maggiore forza del Parlamento, l'unico in grado di tutelarne gli interessi. Si è verificato così un gradale passaggio dalla monarchia costituzionale, caratterizzato da un potere forte del sovrano, alla <b>forma di governo parlamentare</b> in cui si è inserito un terzo organo fra il Re e il Parlamento: il Governo.</p>

<h4>La forma di governo parlamentare</h4>

<p>Si tratta della forma di governo adottata dalla maggioranza degli Stati contemporanei ed è caratterizzata dal fatto che il Governo formula un indirizzo politico che si impegna a seguire e di cui è responsabile solo dinanzi al Parlamento il quale, a sua volta, può in ogni momento revocarlo, togliendogli la cd. fiducia. La carica di Capo dello Stato può essere assunta da un monarca o da un Presidente eletto, ma in genere gode di limitati poteri e non partecipa alla determinazione dell’indirizzo politico. La principale caratteristica della forma di governo parlamentare è, quindi, costituita dalla commistione tra la funzione legislativa e quella esecutiva; tra i due organi si instaurano complessi rapporti caratterizzati da una serie di pesi e contrappesi (il cd. balance of powers) per cui
il Governo, titolare della funzione esecutiva, è sottoposto al controllo del Parlamento, unico organo eletto direttamente dal corpo elettorale.</p>

<h4>La forma di governo presidenziale</h4>

<p>Con il termine presidenzialismo si indica una forma di governo in cui il principio della separazione dei poteri è applicato in maniera rigida, ed in particolare viene accentuata la distinzione tra legislativo ed esecutivo. <br> Le caratteristiche principali della forma di governo presidenziale sono tre: l’esistenza di un Capo dello Stato (Presidente) eletto direttamente dal popolo, l’assunzione da parte del <b>Presidente della Repubblica del doppio ruolo di Capo dello Stato e di Capo del Governo</b> e l’impossibilità per il Parlamento di approvare una mozione di sfiducia che imponga le dimissioni dell’esecutivo.</p>

<h4>La forma di governo semi-presidenziale</h4>

<p>Costituisce una soluzione intermedia tra la forma di governo presidenziale e quella parlamentare. La sua caratteristica principale, infatti, è data dal doppio rapporto di fiducia che lega il Governo; da un lato quest’organo è nominato dal Presidente della Repubblica, ma dall’altro deve comunque godere della fiducia del Parlamento. La carica di Capo dello Stato è assunta da un Presidente eletto direttamente dal popolo, al quale sono attribuiti rilevanti poteri nella determinazione dell’indirizzo politico.<br>
Il sistema semi-presidenziale è stato adottato in Francia con la Costituzione del 1958 ed è cosi denominato perché assume contemporaneamente delle caratteristiche proprie del parlamentarismo e del presidenzialismo.</p>

<h4>La forma di governo direttoriale</h4>

<p>È caratterizzata dal fatto che il Governo (che, in questo caso, assume la denominazione di <i>direttorio</i>) viene nominato dal Parlamento ad inizio legislatura, ma non può essere successivamente revocato attraverso un voto di sfiducia, con la garanzia quindi di poter operare in completa autonomia fino alle successive elezioni. Lo stesso direttorio elegge, al suo interno, il Capo dello Stato.
Si tratta di una forma di governo attualmente prevista solo nell’ordinamento svizzero.</p>

<h2>Il sistema di elezione del Parlamento in Italia</h2>

<p>Sino al 1993 in Italia le due Camere del Parlamento erano elette con un sistenza proporzionale. Una società attraversata da profonde fratture e un sistema politico fortemente polarizzato dal punto di vista ideologico ponevano in primo piano l’esigenza di garantire la reciproca sopravvivenza di forze politiche ed ideologiche, inizialmente molto distanti; stimolavano inoltre la necessità di favorire la ricerca dell'accordo in luogo della contrapposizione che, stante le caratteristiche della società e del sistema politico, avrebbe potuto sfociare in esiti violenti e distruttivi del sistema. La legge elettorale proporzionale assicurava a tutte le forze politiche garanzie di sopravvivenza, evitava la concentrazione di troppo potere nelle forze maggioritarie, incentivava — in un Parlamento in cui nessun partito aveva la maggioranza assoluta dei seggi ed in cui le forze di opposizione avevano assicurata una consistente rappresentanza parlamentare — la ricerca dell'accordo e della mediazione.<br> <p>Perciò, il sistema elettorale proporzionale è stato una componente importante del <b>parlamentarismo compromissorio</b>, che per molti anni ha caratterizzato la democrazia italiana: un sistema basato su accordi tra maggioranza di governo e partiti di opposizione, piuttosto che sulla loro contrapposizione.<br> Le trasformazioni della società italiana, con il superamento delle iniziali contrapposizioni ideologiche, la crisi dei partiti e le crescenti difficoltà di funzionamento del parlamentarismo compromissorio, hanno prodotto una spinta verso una <b>democrazia maggioritaria</b>. Questa spinta ha avuto il momento di più alta tensione politica con il referendum elettorale del 1993, che ha avuto una delle più elevate percentuali di sì (oltre l’80%) dell’intera storia del <i>referendum</i> in Italia. Questo <i>referendum</i> riguardava l'abrogazione di alcune norme della legge elettorale del Senato. Infatti, per motivi abbastanza casuali, la legislazione per l'elezione del Senato consentiva che, attraverso l’abrogazione di alcune sue norme, il sistema si trasformasse in senso prevalentemente maggioritariouninominale che ha favorito il bipolarismo, ossia la formazione di due coalizioni politiche contrapposte.<br> Tuttavia, nel 2005 il sistema elettorale maggioritario è stato abbandonato. Al suo posto è stato introdotto un <i>sistezza elettorale proporzionale</i> (legge 270/2005, il c.d. <b><i>Porcellum</i></b>) che ha reso estremamente difficile la formazione di coalizioni politiche stabili e ha suscitato molte critiche di incostituzionalità. Anche la legge elettorale per la Camera approvata nel 2015 (il c.d. Italicum) è stata però dichiarata parzialmente illegittima dalla Corte costituzionale (sent. 35/2017).</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="ONG_OIG.html">La comunità internazionale: ONG e OIG&#187;</a>
</section>

</article>

</body>
</html>
