<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Legge"/>
	<title>Legge</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Gli altri enti territoriali</h1>

<p>La l.8-8-1990 n. 142 fu la prima a dettare una disciplina organica e, per vari aspetti innovativa dell'ordinamento degli enti locali. Nel 1993, la legge n.81 introdusse il meccaniscmo dell'elezione diretta del Sindaco e del Presidente della Provincia. Seguirono la disciplina sull'ordinamento finanziario e contabile degli enti locali (1995) e le leggi "Bassanini" (1997) e ulteriori modifiche furono introdotte con la L. 265/1999 (cd. "Napolitano-Vigneri"), che attribuiva al Governo anche la delega ad attuare un riordino complessivo della materia. <br> La delega fu esercitata dall'esecutivo l'anno successivo con l'approvazione del D.Lgs. 18-8-2000, n. 267, recante il <b>Testo unico delle leggi sull'ordinamento degli enti locali (TUEL)</b>, ancora oggi il principlae riferimento legislativo per la disciplina unitaria degli enti locali. L'autonomia di tali enti ha poi trovato pieno riconoscimento costituzionale con la <b>L. cost. 3/2001</b>, che ha modificato integralmente il Titolo V, Parte II, della Costituzione e all'artl. 114, cittadini e, quindi, le Province, le Citta metropolitane, le Regioni e lo Stato. <br> A costituzione invariata, è infinte intervenuta la <b>L. 7-4-2014, n.56</b> (<i>legge Delrio</i>) che ha riformato l'ordinamento delle Città metropolitane e delle Province, trasformandole in enti a rappresentanza indiretta (gli organi politici non sono eletti direttamente dai cittadini). </p>

<p>L’art. 6 D.Lgs. 267/2000 riconosce ai Comuni e alle Province la potestà di adottare un proprio Statuto ossia un atto normativo fondamentale, obbligatorio ed esclusivo dell’ente, tipica manifestazione
della sua autonomia. <br>  <b>La potestà statutaria degli enti locali, a seguito dell’intervento della L. cost. 3/2001, è sancita anche a livello costituzionale</b>. L’art. 114 Cost. infatti afferma che Comuni, Province e Città metropolitane sono enti autonomi dotati di propri statuti. <br> La L. 131/2003 (cd. legge La Loggia), attuativa della riforma costituzionale del 2001, all’art. 4 riconduce la potestà statutaria dell’ente locale, assieme a quella regolamentare, nell’ambito del più ampio concetto di «potestà normativa» intesa quale potere di dettare norme capaci di innovare l’ordinamento giuridico e, conseguentemente, di imporsi ai cittadini appartenenti alla comunità che l’ente stesso rappresenta. <br> La potestà statutaria non può esplicarsi senza limiti o vincoli. Già l’art. 114 Cost. infatti la sottopone all’ovvio limite dei principi fissati dalla Costituzione, mentre l’art. 4 della legge La Loggia, citato, rincara la dose facendo riferimento, oltre che alla Costituzione, anche ai principi generali in materia di organizzazione pubblica, nonché alle leggi statali disciplinanti la legislazione elettorale, gli organi di governo e le funzioni fondamentali di Comuni, Province e Città metropolitane (materie oggetto di legislazione esclusiva dello Stato ai sensi dell’art. 117 Cost., comma 2, lett. p)).</p>

<p>Con <b>decreto del Ministro dell’Interno</b> il <b>Sindaco</b> e il <b>Presidente della Provincia</b>, i Presidenti dei Consorzi e delle Comunità montane, i consiglieri, gli assessori e i Presidenti dei Consigli circoscrizionali possono essere <b>rimossi</b> quando compiano atti contrari alla Costituzione, gravi e persistenti violazioni di legge, o per gravi motivi di ordine pubblico (art. 142, TUEL). In attesa di detto decreto, qualora sussistano <i>motivi di grave e urgente necessità</i>, il Prefetto può provvedere a sospendere l’amministratore locale. In questo caso, dunque, la sospensione è un provvedimento che prelude quello di rimozione.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
