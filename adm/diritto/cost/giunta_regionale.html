<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="La Giunta regionale"/>
    <title>La Giunta regionale</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>La Giunta regionale</h1>

<p>La Giunta è l’<i>organo esecutivo</i> della Regione, a struttura collegiale, composto dal Presidente, da un vicePresidente eventuale e dagli assessori. Il <i>vicePresidente</i>, se nominato, può sostituire il Presidente in caso di assenza o impedimento temporaneo, ma non può subentrargli, almeno quando il Presidente è eletto a suffragio universale diretto, in caso di sfiducia, more, dimissioni, impedimento permanente o rimozione (Corte cost., sent. n. 2 del 2004).</p>

<p>Gli <b>assessori</b> sono in genere preposti a settori omogenei dell'Amministrazione regionale (cosiddetti <i>assessorati</i>, similmente a quanto accade per i Ministri preposti ai Ministeri). Tuttavia, essi esercitano di norma <i>funzioni a rilevanza interna</i>, propnendo e portando ad esecuzione gli atti deliberati dalla Giunta, a meno che non ricevano dal Presidente una delega a rilevanza esterna per settori determinati. È quanto accade normalmente nelle Regioni speciali, dove gli assessori sono <i>organi individuali ed esterni</i> dell'amministrazione. <br> All'interno della Giunta sussiste una <i>responsabilità politica solidale</i> di tutti i componenti nei confronti del Consiglio regionale e una <i>responsabilità politica individuale</i> nei confronti del Presidente eletto, che li nomina e può revocarli.</p>

<p>Nessuna norma costituzionale fissa il <b>numero dei componenti della Giunta</b>, che è perciò determinato dai singoli statuti. L'art. 14 co. 1 lett b), D.L. 138/2011 comunque fissa il numero massimo di assessori, che deve essere pari o inferiore a un quinto del numero di consiglieri regionali, con arrotondamento all'unità superiore. <br> Il Presidente può scegliere gli assessori sia tra i componenti eletti al Consiglio regionale sia tra persone non elette. La regge regionale può stabilire l'incomatibilità tra le due cariche.</p>

<h2>Funzioni</h2>

<p>La Giunta è titolae della <b>funzione di indirizzo politico-amministrativo</b>, che si epslica attraverso:</p>

<ul>
	<li><p>l'<b>iniziativa legislativa</b>. La Giunta, a differenza del Governo centrale, si limita a dare inizio al procedimento liegislativo regionale ma non può esercitare la funzione legislativa, in sostituzione del Consiglio. Tale previsione, infatti, non è contenuta in alcuna norma della Costituzione, come invece accade per il Governo Pertanto, non sono ammissibili né decreti-legge, né decreti legislativi emanati dalla Giunta;</p></li>

	<li><p>l'<b>esercizio delle funzioni amministrative</b>. La Giunta provvede alla gestione dell'ente, dirige l'attività degli uffici regionali e amministra il patrimonio. Inoltre, laddove previsto dallo statuto, esercita anche la potestà regolamentare;</p></li>

	<li><p>la <b>programmazione</b>. La Giunta predispone il bilancio preventivo e il conto consuntivo nonché i programmi di sviluppo regionali;</p></li>

	<li><p>la <b>decisione sui ricorsi legittimità costituzionali e sui conflitti di attribuzione</b>. Si tratta di provvedimenti che incidono sull'indirizzo politico regionale, in quanto la Giunta decide se impugnare o meno le leggi statali o altre leggi regionali e se sollevare conflitto di attribuzione con altro ente.</p></li>

</ul>

<section aria-label="End">
<a href="presidente_giunta.html">&#171;Il Presidente della Giunta</a>
<a href="index.html">Index</a>
<a href="forma_governo_regionale.html">Forma di Governo Regionale&#187;</a>
</section>

</div>

</body>
</html>
