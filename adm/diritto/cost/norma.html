<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Le nozioni di diritto e ordinamento giuridico"/>
	<title>Le nozioni di diritto e ordinamento giuridico</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Le nozioni di diritto e ordinamento giuridico</h1>

<p>Non v'è <b>società umana</b> che non si doti di un complesso di regole. Queste sono indispensabili, perché stabiliscono quali comportamenti devono o non devono essere tenuti dagli appartenenti al gruppo sociale. Si tratta, dunque, di regole comportamentali o di condotta.<br> Si possono distinguere due tipi di regole di condotta:</p>

<ul>
	<li>le <b>regole sociali</b>, la cui osservanza è spontanea e la cui violazione non dà luogo all’applicazione di alcuna sanzione a carico del trasgressore;</p></li>

	<li><p>le <b>norme giuridiche</b> vere e proprie, la cui osservanza è obbligatoria e per la cui violazione, diversamente dalle regole sociale, è prevista l’applicazione di una sanzione da parte di una pubblica autorità.</p></li>
</ul>

<p>Sono regole sociali, ad esempio, l’essere leali con gli amici, non mangiare con le mani, non parlare in modo volgare, non passare davanti ad altre persone in fila, fare l’elemosina ai poveri. Sono norme giuridiche, invece, l’obbligo di rispettare la segnaletica stradale, di pagare le tasse, di non commettere fatti delittuosi, di non danneggiare la proprietà altrui, di saldare i propri debiti e così via. <br> La distinzione fra i due tipi di regole si basa dunque sulla loro diversa obbligatorietà e non sul loro contenuto, che in alcuni casi può coincidere e in altri può essere diverso.<br> L’insieme delle regole giuridiche costituisce l’<b>ordinamento giuridico</b>, inteso come il complesso di norme obbligatorie riferite a un particolare gruppo sociale. Si può affermare, in senso ampio, che qualunque organizzazione sociale, per essere tale, sviluppa necessariamente un ordinamento che ne disciplini la vita e l’attività. Conseguentemente si definisce il <b>concetto di diritto</b>, che altro non è che l’insieme delle norme giuridiche, ovvero delle regole di convivenza che i componenti di una società sono obbligati a osservare o anche, come si dice, l’ordinamento giuridico di una società.</p>

<p>Il <i>diritto positivo</i>, è l'<i>insieme delle norme che compongono l'ordinamento giuridico</i> di una data collettività in un certo momento storico: si dice <i>positivo</i> in quanto formalmente <i>posto</i> (cd. <i>ius in civitate positum</i>) dagli organi competenti in base alle regole specificamente dettate in proposito. Rispetto all'ordinamento giuridico la norma giuridica costituisce uno dei suoti elementi-base, una delle tante regole da cui l'ordinamento stesso è composto.</p>

<h2 id="norma">Strutture e caratteri della norma giuridica</h2>

<p>La <b>norma giuridiche</b> giuridica, dal punto di vista strutturale, si compone generalmente di due elementi:</p>

<ul>
	<li><p>il <b>precetto</b>, che esprime il comportamento <i>positivo</i> o <i>negativo</i> (oggligo di fare o di non fare) imposto ai destinatari della norma;</p></li>

	<li><p>la <b>sanzione</b>, che consiste in una misura punitiva a carico di chi trasgredisce la norma.</p></li>

</ul>

<p>Talune norme, peraltro, sono <b>prive di sanzione</b> e per questa ragione sono definite <i>imperfette</i>: è il caso delle norme <i>permissive</i>, la cui funzione è soltanto quella di autorizzare determinati comportamenti, o delle norme <i>definitorie</i>, che definiscono concetti o istituti giuridici, senza alcuna prescrizione di carattere impositivo.</p>

<p>Quando più norme giuridiche vengono emanate insieme all'interno di un unico atto normativo averemo la <b>legge</b>, con la quale la norma si poine in un rapporto di contenuto (norma) a contenitore (legge).</p>

<p>I <b>principi</b> sono norme senza fattispecie, a prescrizione generica. I principi operano in modo diverso. Essi non indicano conseguenze giuridiche che devono seguire necessariamente quando si diano le condizioni previste. Essi, in quanto assiomi dell’ordine giuridico, affermano una ragione che, nei casi in cui si può chiamare in causa il principio, spinge in una direzione, senza indicare, però, quale specifica azione o decisione è necessaria nel caso particolare. Se un certo principio fa parte di un determinato sistema giuridico, è necessario che lo si prenda in considerazione, utilizzandolo come criterio orientativo dell’agire o del decidere. Tuttavia la determinazione circa l’azione o la decisione specifica non è già integralmente contenuta nel principio, ma esige la partecipazione, cioè un’«azione partecipante», di colui che è chiamato a farlo valere nella pratica.</p>

<p>Le caratteristiche fondamentali di una norma giuridica sono:</p>

<ul>
	<li><p><b>genericità</b>: in quanto la norma è destinata ad una pluralità indeterminata ed a priori indeterminabile di soggetti e di rapporti;</p></li>

	<li><p><b>astrattezza</b>; atteso che la norma fa riferimento ad ipotesi astratte che saranno ad essa riconducibili e non a speficii casi concreti;</p></li>

	<li><p><b>novità</b>: in quando ciascuna norma viene emanata al fine di regolare comportamenti non già disciplinati in precedenza, oppure, se già regolati, per modificarne la disciplica;</p></li>

	<li><p><b>esteriorità</b>: dal momento che viene disciplinata l'azione che il soggetto manifesta all'esterno, non gli stati psichici interni;</p></li>

	<li><p><b>imperatività</b> (o <b>coercibilità</b>): poiché la norma giuridica deve essere obbligatoriamente osservata da consociati e la mancata osservanza della stessa da parte dei destinatari è soggetta ad una sanzione;</p></li>

	<li><p><b>positività</b>: in quanto posta in essere in un determinata periodo, per un determinato gruppo e dai soggetti legittimati ad emanarla;</p>

<p class="small">La giuridicità di una norma, quindi, non dipende dal suo contenuto, ma dal soggetto dal quale proviene; una norma dello Stato può consentire o proibire di fumare nei locali pubblici, di esportare capitali all’estero, di detenere armi da fuoco e così via. Dalla positività delle norme
giuridiche discende il concetto di <b>diritto positivo</b>, che è l’insieme delle norme giuridiche effettivamente vigenti in un dato momento storico in un determinato Stato;</p>

</li>

	<li><p><b>bilateralità</b>: poiché al riconoscimento di un diritto ad un soggetto corrisponde la previsione di un dovere o di un obbligo ad altri (es., al diritto dello Stato di riscuotere le imposte corrisponde l’obbligo del contribuente di pagarle);</p></li>

	<li><p><b>relatività</b>: in quanto è una regola che varia nel tempo (potendo subire mutamenti all’interno dello stesso Stato) e nello spazio (da Stato a Stato, per cui ciò che è consentito in uno Stato può essere vietato in un altro e viceversa);</p></li>
</ul>

<p>Le principali classificazioni delle norme giuridiche sono:</p>

<ol>
	<li><p>in base al contenuto, le norme si distinguono in:</p>
	<ul>
		<li><p><b>proibitive</b>, se prevedono un divieto (ad esempio, non uccidere);</p></li>
		<li><p><b>precettive</b>, se includono un comando (ad esempio. paga le tasse);</p></li>
		<li><p><b>permissive</b>, se prevedono delle facoltà delle quali il soggetto può o meno avvalersi (la possibilità di adire l'autorità giudiziaria);</p></li>
	</ul>
	</li>

	<li><p>in base alla <b>derogabilità</b>, ovvero la possibilità da parte dei consociati di non osservarle,
 le norme giuridiche si dividono in:</p>

	<ul>
		<li><p><b>dispositive</b>, se disciplinano un rapporto, ma sono liberamente derogabili dal privato che vi abbia interesse (ad esempio, l'art. 1815 C.c. prevede che «<i>salvo diversa volontà delle parti, il mutuatario deve corrispondere gli iteressi al muttante</i>»);</p></li>

		<li><p><b>suppletive</b>, se regolano un rapporto solo in mancanza di una disciplina espressa delle parti (ad esempio, l'art. 1182, comma I c.c. sancisce che «se il luogo nel quale la prestazione deve essere eseguita non è determinato dalla conrevenzione, o dagli usi e non può desumersi dalla natura della prestazione o de altre circostanze, si osservano le norme che seguono;</p></li>

		<li><p><b>cogenti</b> o <b>imperative</b>, se non possono essere derogate dalle parti (ad esempio, l'art. 1343 c.c. dispone che «<i>la causa è illecita quando è contraria a norme imperative, all'ordine pubblico o al buon costume</i>»)</p></li>

<li><p>in base alla <b>sanzione</b>, tali norme si distinguono in:</p>

<ul>
	<li><p><b>perfette</b>, se prevedono un sanzione;</p></li>
	<li><p><b>imperfette</b>, se prive di sanzione.</p></li>
</ul>
</li>

</ol>

<h2 id="principi">Norme di principio e norme programmatiche</h2>

<p>Nell’ambito delle norme giuridiche è opportuno soffermarsi su alcune che presentano caratteristiche particolari: le norme di principio e le norme programmatiche. <br> Quelle di principio sono una categoria di norme presenti soprattutto nei testi costituzionali. Si tratta di <b>norme senza fattispecie normativa predeterminata e a prescrizione generica</b>. Ad es., l'art 2 Cost.  riconosce l’inviolabilità della dignità umana. Tale norma è un principio e, infatti, non precisa quali saranno le conseguenze giuridiche specifiche (<i>prescrizione</i>), né tantomeno indica al verificarsi di quali fatti o circostanze (<i>fattispecie normativa</i>) tali conseguenze si produrranno.<br> Quelle programmatiche, invece, sono <b>norme la cui applicazione è condizionata all’emanazione di altre norme</b> che diano attuazione ai programmi fissati da quelle. Si tratta in particolare di alcune norme costituzionali che inizialmente non erano considerate dalla dottrina, e dalla stessa giurisprudenza, come immediatamente vincolanti, in quanto rivolte al solo legislatore ordinario.</p>

<h2 id="sanzione">Le conseguenze della violazione della norma giuridica</h2>

<p>In relazione all’interesse protetto da una norma giuridica, e alla natura della conseguenza prevista in caso di violazione, si applicherà:</p>

<ul>
	<li><p>una <b>sanzione civile</b>, se il trasgressore è chiamato a rispondere di illecito civile, perché la norma violata è diretta a tutelare un interesse privato (ad esempio, il compratore che non paga il prezzo delle merci che ha acquistato o l’automobilista che investe il pedone sono obbligati a risarcire i danni che hanno provocato);</p></li>

	<li><p>una <b>sanzione amministrativa</b>, se è stato commesso un <i>illecito amministrativo</i>, violando, cioè, una norma posta a tutela di un interesse della Pubblica Amministrazione (ad esempio, un pubblico impiegato può essere sottoposto a sanzione disciplinare – sospensione dello stipendio o, nei casi più gravi, licenziamento – se si assenta senza giustificazione dall’ufficio);</p></li>

	<li><p>una <b>sanzione penale</b>, se l’illecito commesso ha <i>natura penale</i> (reato), perché la norma trasgredita tutela gli interessi generali della collettività (ad esempio, l’autore di un furto o di un omicidio lede, oltre all’interesse della vittima, anche quello della collettività a una pacifica convivenza fra i consociati).</p></li>

</ul>

<p>La sanzione giuridica, in concreto, può svolgere:</p>

<ul>
	<li><p>una <b>funzione compensativa</b>, quando è finalizzata a riparare le conseguenze ingiuste provocate dall’inosservanza di una norma;</p></li>

	<li><p>una <b>funzione punitiva</b>, quando è finalizzata a punire la persona che ha trasgredito una norma giuridica;</p></li>

	<li><p>una <b>funzione preventiva</b> o <b>dissuasiva</b>, quando, attraverso la minaccia della sanzione, intende dissuadere le persone dal violare un comando normativo e, quindi, favorirne l’osservanza.</p></li>

</ul>

<h2>Efficacia</h2>

<p>La norma giuridica entra in vigore, cioè esplica in pieno la sua efficacia <i>erga omnes</i>, dopo:</p>

<ul>
	<li><p>la promulgazione da parte del Presidente della Repubblica;</p></li>
	<li><p>la pubblicazione nella Gazzetta Ufficiale;</p></li>
	<li><p>il decorso di un certo periodo di tempo (di regola, 15 giorni) dalla pubblicazione (cd. <i>vacatio legis</i>). Trascorso tale periodo, la legge diviene <b>obbligatoria</b> per tutti e nessuno può invocarne l’ignoranza per sottrarsi ai suoi comandi (<i>ignorantia legis non excusat</i>).</p></li>

<p>La cessazione della efficacia della norma giuridica, ossia la sua <b>abrogazione</b>, si realizza per:</p>

<ul>
	<li><p>dichiarazione espressa del legislatore;</p></li>
	<li><p>dichiarazione tacita del legislatore (per incompatibilità con una nuova disposizione o per successiva nuova regolamentazione dell’intera materia);</p></li>
	<li><p>referendum popolare (art. 75 Cost.);</p></li>
	<li><p>decisione di illegittimità costituzionale pronunziata dalla Corte Costituzionale;</p></li>
	<li><p>cause intrinseche (ad es. la legge è emanata per un certo periodo di tempo).</p></li>
</ul>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</article>

</body>
</html>
