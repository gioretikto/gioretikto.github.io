<!DOCTYPE html>
<html lang="en">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Le Comunità europee e l'Unione europea"/>
    <title>Le Comunità europee e l'Unione europea</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>Le Comunità europee e l'Unione europea</h1>

<h2>Dal piano Schuman all'istituzione dell'Unione europea</h2>

<p>L'Unione europea è un'organizzazione sovranazionale basata sul conferimento, dà parte degli Stati che la compongono, di determinati poteri e competenze. <br> La sua evoluzione presenta dei caratteri assolutamente peculiari; infatti, il pacifico processo attraverso cui degli ordinamenti statali hanno volontariamente rinunciato a parte della loro sovranità, devolvendola ad un altro soggetto, ha ben pochi precedenti storici.<br> Tale particolarità ha fatto si che il suo sviluppo non seguisse un percorso lineare, ma fosse caratterizzato da profonde mutazioni, relative sia alle competenze dell'Unione, sia alla sua stessa configurazione. <br>Nel corso della seconda guerra mondiale, sulla scorta delle atrocità che vi furono commesse, emerse la sensibilità di impedire che si ricreassero le condizioni per un conflitto di portata analoga.</p>

<p>Particolarmente sentita era la necessità di rimuovere i motivi di attrito che rischiavano di incrinare le relazioni diplomatiche tra i diversi governi. Nella specie, storicamente delicata era la questione relativa alla gestione dei giacimenti carboniferi e siderurgici situati sul confine franco-tedesco, nei bacini della Ruhr e della Saar. Con la <b>dichiarazione Schuman</b> (dal nome del ministro degli esteri francese che la presentò, il 9 maggio 1950) si propose di porre l'insieme della produzione franco-tedesca di carbone e di acciaio sotto la gestione di un'Alta Autorità comune, in una organizzazione aperta alla partecipazione di altri paesi europei.<br> L'accoglimento della dichiarazione Schuman portò il <b>18 aprile 1951</b> alla firma del <b>Trattato di Parigi</b>, che istituì la <b>CECA (Comunità europea del carbone e dell'aceiaio</b>). Alla nuova organizzazione avevano aderito, oltre che la Francia e la Germania, i tre paesi del Benelux (Paesi Bassi, Belgio e Lussemburgo) e l'talia.</p>

<h3>Trattato di fusione degli esecutivi</h3>

<p>E' il trattato firmato a Bruxelles nel 1965 ed entrato in vigore il 1° luglio 1967 che prevedeva l'istituzione di un Consiglio ed una Commissione unica per la CECA, la Comunità economica Europea e della Comunità Europa dell'Energia Atomica e vennero così istituiti un Consiglio unico (Consiglio delle Comunità Europee) e una Commissione unica (Commissione delle Comunità Europee). Si segnò così un passo avanti nel processo di integrazione europea. Successivamente tale trattato venne abrogato dal Trattato di Amsterdam e le relative disposizioni sono ora richiamate all'interno dei Trattati istitutivi.</p>

<h3>Trattato di Roma</h3>

<p>La positiva esperienza della CECA indusse gli Stati membri ad ampliare la coopera zione. In particolare fu deciso di realizzare una vera e propria unione doganale e avviare iniziative comuni in materia di trasporti ed utilizzo dell'energia atomica a scopi pacifici. A tal fine furono firmati, il <b>25 marzo 1957</b>, i trattati (insieme sono chiamati <b>Trattati di Roma</b>) con cui si creavano la <b>Comunità economica europea (CEE) e la Comunità europea per l'energia atomica</b> (<b>CEEA</b> o <b>Euratom</b>), con l'obiettivo di una progressiva unione economica dei suoi membri (Beglio, Francia, Italia, Lussemburgo, Paesi Bassi e Germania Ovest), che in seguito si trasformerà in unione politica.</p>

<p>La Comunità dispone per il suo sviluppo equilibrato e senza scosse di un istituto finanziario, la <b>Banca europea per gli investimenti</b> (BEI). Istituita nel 1958 dal Trattato di Roma, contribuisce al raggiungimento degli obiettivi dell’Unione concedendo prestiti e garanzie per finanziare determinate categorie di progetti di investimento. I progetti selezionati concorrono all’integrazione europea, ad uno sviluppo equilibrato alla coesione economica e sociale ed a un’economia innovativa basata sulla conoscenza.</p>

<p>Con l'<b>Atto Unico Europeo</b> (AUE) del 1987 viene effettuata una prima significativa revisione del Trattato di Roma, con l'obiettivo di rilanciare il processo di integrazione europea attraverso la piena realizzazione del mercato interno e con la stipulazione di un trattato in materia politica estera e sicurezza comune. </p>

<p>Delle tre organizzazioni facevano inizialmente parte solo sei Stati (Belgio, Paesi Bassi, Lussemburgo, Francia, Germania ed Italia) a cui si sono aggiunti nel 1973 l’Irlanda, la Gran Bretagna e la Danimarca; nel 1981 ha aderito la Grecia e nel 1986 la Spagna ed il Portogallo. Nel 1995 hanno aderito all’Unione europea l’Austria, la Finlandia e la Svezia. Nel 2004, grazie alle modifiche apportate al Trattato di Nizza, hanno aderito 10 nuovi Stati: Lettonia, Lituania, Estonia, Polonia, Repubblica ceca, Ungheria, Slovenia, Slovacchia, Malta e Cipro. Il 1° gennaio 2007 la Bulgaria e la Romania sono entrati a far parte a pieno titolo dell’UE. <br> Infine, con l’ingresso della Croazia avvenuto il 1° luglio 2013, gli Stati membri sono divenuti 28.</p>

<div id="Maastricht">

<p>Il <b>trattato di Maastricht</b> (Trattato sull'UE of TUE) del 1992, ha istituito l'Unione europea, un'organizzazione anomala che da un lato inglobava le Comunità europee già esistenti (ribattezzando la Comunità economica europea CEE in Comunità europea CE ed ha modificato varie norme del trattato di Roma) e dall’altro avviava la cooperazione tra gli Stati membri anche in settori non strettamente economici, come la politica estera comune, la politica di difesa europea, la cooperazione tra le forze di polizia e tra le autorità giudiziarie. </p>

<p>L'Unione europea elaborata dal Trattato di Maastricht non creava una nuova organizzazione internazionale che si aggiungeva alle tre Comunità già esistenti, né intendeva sostituirsi ad esse. Il TUE non conteneva una definitione di "Unione Europea", ma si limitatava ad affermare, al suo art.1, che con tale Trattato si era segnata "una nuova tappa nel processo di creazione di un'unione sempre più stretta tra i popoli dell'Europa, in cui le decisioni siano prese ... il più vicono possibile ai cittadini".</p>

<p>Con questo trattato vengono introdotti i cosiddetti <b>tre Pilastri dell'Unione Europea</b>:</p>

<ul>
	<li><p>La Comunità Europea che riunisce tutti i trattati precedenti (CECA, Euratom e CEE);</p></li>
	<li><p>la Politica estera e di sicurezza comune (PESC) e la politica estera di sicurezza e difesa (PESD);</p></li>
	<li><p>la Cooperazione nei settori della giustizia e degli affati interni (CGAI).</p></li>
</ul>

<p>Il primo pilastro è di tipo <b>comunitario</b>: le decisioni sono cioè prese all'interno della comunità, con la partecipazioned della Commissione, del Parlamento e del Consiglio; Viceversa nel secondo e nel terzo pilastro, gli Stati, restii in tali materie a rinunciare alla propria sovranità, avrebbero comunque potuto perseguire obiettivi comuni attraverso il cosiddetto "metodo intergovernativo", ossia tramite una cooperazione internazionale tra Stati esterna alla Comunità, ma ad essa strettamente collegatoa.</p> 

</div>

<h3>Schengen (accordo e convenzione)</h3>

<p>Con l’accordo di Schengen (comune del Lussemburgo), firmato il 14 giugno 1985, Belgio, Francia, Germania, Lussemburgo e Paesi Bassi hanno deciso di eliminare progressivamente i controlli alle frontiere interne e di introdurre la libertà di circolazione per tutti i cittadini dei paesi firmatari, di altri paesi dell’Unione europea (UE) e di alcuni paesi terzi.</p>

<p>La convenzione di Schengen completa l’accordo e definisce le condizioni e le garanzie inerenti all’istituzione di uno spazio di libera circolazione. Firmata il 19 giugno 1990 dagli stessi cinque paesi, è entrata in vigore nel 1995. L’accordo e la convenzione, nonché gli accordi e le regole connessi, formano insieme l’«<i>acquis</i> di Schengen», che è stato integrato nel quadro dell’Unione europea nel 1999 ed è diventato legislazione dell’UE. Il Trattato di Lisbona ha istituito lo «spazio (…) senza frontiere interne, in cui sia assicurata la libera circolazione delle persone», uno degli obiettivi dell’UE.</p>

<p>Oggi ventisei paesi europei, di cui ventidue dei ventisette Stati membri, fanno parte dello spazio Schengen.</p>

<p>Anche Bulgaria, Croazia, Cipro e Romania, ai sensi dei rispettivi atti di adesione, fanno parte dello spazio Schengen, ma i controlli alle frontiere interne non sono ancora stati eliminati.</p>

<p>L’Irlanda è il solo Stato membro che non rientra nell’area Schengen. Pur partecipando alla cooperazione tra forze di polizia di Schengen e alla cooperazione giudiziaria in materia penale, non fa parte dello spazio senza controlli alle frontiere interne e mantiene i controlli alle frontiere con i paesi Schengen.</p>

<p>Altri quattro paesi, Islanda, Liechtenstein, Norvegia e Svizzera, sono anch’essi associati all’acquis di Schengen ai sensi dei rispettivi accordi di associazione Schengen con l’UE e pertanto rientrano nello spazio Schengen.</p>

<p>I paesi candidati all’adesione dell’UE devono accettare integralmente l’acquis di Schengen al momento della loro adesione. Tuttavia, i controlli alle frontiere interne sono revocati (con decisione unanime del Consiglio) solo dopo una valutazione che:</p>

<ul>
    <li><p>venga condotta in conformità con il meccanismo di valutazione Schengen applicabile;</p></li>
    <li><p>Concluda che sussistono tutte le condizioni per la corretta applicazione delle misure dell’acquis di Schengen che consentono l’eliminazione dei controlli alle frontiere interne.</p></li>
</ul>

<h3>Trattato di Amsterdam</h3>

<p>Il trattato di Amsterdam, entrato in vigore il 1º maggio 1999, ha incorporato il sistema Schengen nell'ambito dell'Unione europea; con la decisione 1999/435/CE del Consiglio dell'Unione europea del 20 maggio 1999 è stato adottato quindi l'elenco degli elementi che compongono l'acquis di Schengen. Grazie a tale trattato attualmente esiste uno spazio unico europeo nel quale i cittadini possono circolare liberamente, che si estende anche oltre i confini degli Stati membri (include la Norvegia, l'Islanda e la Svizzera);</p>

<p>Negli anni successivi le tappe più importanti del processo di integrazione sono state:</p>

<ul>
	<li><p>la realizzazione dell'<b>unione doganale</b> e del <b>mercato interno</b>. ll primo obiettivo fu raggiunto il 1 gennaio 1968 quando furono aboliti i dazi doganali sulle merci in transito da un Paese membro all'altro e fu adottata la tariffa doganale comune da applicarsi agli seambi con i Paesi terzi. Nel 1993 tale integrazione si è evoluta con la realizzazione del mercato interno europeo, un'area entro la quale vige la più completa liberalizzazione nei movimenti di merci, servizi, persone e capitali;</p></li>

	<li><p>l'<b>adozione dell'euro come moneta unica</b>. A partire dal 1990 gli Stati europei hanno avviato una procedura di convergenza delle proprie politiche economiche e monetarie in vista dell'introduzione dell'euro. Tale processo si è concluso nel 2002 quando la nuova valuta è stata materialmente messa in circolazione (attualmente è circolante in 17 dei 27 Stati membri);</p></li>

	<li><p>la <b>progressiva adesione di nuovi Stati</b>. Il successo del processo di integrazione indusse molti Paesi che inizialmente non avevano partecipato ad un ripensamento; dopo la fine della guerra fredda, inoltre, si sono aggiunti diversi Stati appartenenti al blocco sovietico. Le varie adesioni hanno portato, nel giro di pochi decenni, il numero degli Stati membri dagli originari 6 agli attuali 27.</p></li>

<p class="small">Nel 1973 hanno aderito il Regno Unito, I'lrlanda e la Danimarca, nel 1981 la Grecia, nel 1986 Spagna e Portogallo, nel 1995 IAustria, la Finlandia e la Svezia, nel 2004 la Repubblica ceca, l'ungheria, la Slovenia, la Slovacchia, la Polonia, la Lettonia, la Lituania, l'Estonia, Cipro e Malta, nel 2007 la Romania e la Bulgaria.</p>

</ul>

<h2>Il fallimento del progetto di Costituzione europea</h2>

<p>Nel 2000 le istituzioni europee e gli Stati membri dell’Unione hanno preso la coraggiosa decisione di procedere all’approvazione di un vero e proprio testo costituzionale europeo. Il compito di preparare la bozza di Costituzione è stato affidato alla Convenzione sul futuro dell’Europa, un organismo creato appositamente nel 2002 e formato da rappresentanti delle istituzioni europee, dei governi nazionali e della società civile. Dopo circa un anno di intenso lavoro, nel mese di luglio del 2003 la Convenzione ha presentato la bozza completa della Carta costituzionale europea, che, con alcune modifiche apportate dai rappresentanti degli Stati membri, è stata firmata a Roma il 29 ottobre 2004.<br> La <b>Costituzione europea</b> (Trattato che adotta una Costituzione per l’Europa) avrebbe dovuto essere ratificata da tutti i membri dell’Unione. Il relativo procedimento ha però incontrato delle difficoltà (<i>bocciatura referendaria in Francia e nei Pae­si Bassi</i>), che hanno reso necessario ripensare i tempi e i modi del processo di integrazione europeo. </p>

<h2>Trattato di Nizza</h2>

<p>La materia dei diritti fondamentali, come diritti posti alla base dell'ordinamento dell'Unione, ha acquistato rilievo con la <b>Carta di Nizza</b> che raccoglie e fissa, in un testo organico, una serie di diritti civili, politici, economici e sociali, riconosciuti dalle tradizioni costituzionali e dagli obblighi internazionali comuni agli Stati membri, dalla Convenzione di Roma, dai Trattati sull'Unione europea, dalla Carta sociale europea, dalla Carta comunitaria dei diritti sociali fondamentali dei lavoratori, dalla giurisprudenza della Corte di giustizia e della corte dei diritti umani di Strasburgo.</p>

<p>Il Trattato di Lisbona, entrato in vigore il 1 dicembre 2009, sebbene non abbia incorporato il testo della Carta dei diritti, la include sotto forma di allegato, conferendole così carattere giuridicamente vincolante all'interno dell'ordinamento dell'Unione, secondo quanto disposto dall'art. 6: "L'Unione riconosce i diritti, le libertà e i principi sanciti nella Carta dei diritti fondamentali dell'Unione europea del 7 dicembre 2000, adottata il 12 dicembre 2007 a Strasburgo, che ha lo stesso valore giuridico dei trattati".</p>

<h2>La firma e la ratifica del Trattato di Lisbona</h2>

<p>La crisi aperta dalla mancata ratifica della Costituzione europea ha determinato un periodo di <i>impasse</i> nel processo di riforma dell'assetto comunitario, tanto da indurre il Consiglio europeo del giugno 2005 a decidere di aprire una pausa di riflessione, che si è conclusa con l'approvazione del Trattato di Lisbona.<br> Nel corso del semestre di presidenza tedesca, in occasione delle celebrazioni per il cinquantenario dei Trattati di Roma, fu convocato un vertice informale dei capi di Stato e di Governo; al termine di tale sessione, tenutasi il 25 marzo 2007, è stata presentata la cosiddetta <b>dichiarazione di Berlino</b> che ha aperto una fase di rilancio del processo di integrazione europeo. Il 17 luglio 2007 fu deciso di convocare una conferenza intergovernativa allo scopo di riformare i trattati; tale organismo concluse rapidamente i suoi lavori e il <b>13 dicembre 2007</b> fu possibile sottoscrivere formalmente il <b>Trattato di Lisbona</b>.<br> Condizione necessaria all'entrata in vigore del nuovo trattato era la sua ratifica da parte di ciascuno dei 27 Paesi membri dell'Unione. Il 17 dicembre 2007, pochi giorni dopo la firma ufficiale, ha ottenuto la prima ratifica da parte del parlamento ungherese; a questa hanno fatto seguito altre adesioni, prima che la maggioranza dei cittadini irlandesi decidesse, in maniera del tutto inattesa, di votare «No» al referendum di ratifica. Si è aperta, cosi, una crisi istituzionale, probabilmente la più grave dall'inizio dell'esperienza comunitaria, Diciotto mesi dopo tale consultazione, tuttavia, si è tenuto un nuovo referendum, con il quale i cittadini irlandesi hanno ribaltato il precedente esito negativo; ben il 67,1% dei partecipanti al voto si è espresso a favore del Trattato di Lisbona. Cosi, ultimato il processo di ratifica (l'Italia vi aveva provveduto con L. 2 agosto 2008, n. 130), le nuove disposizioni sono definitivamente <b>entrate in vigore il 1° dicembre 2009</b>.</p>

<p>Con il nuovo trattato <b>scompare la Comunità europea</b> (fino al 1993 Comunità economica europea), <b>definitivamente assorbita dall'Unione europea</b>, l'unica organizzazione che resta ancora in vita e alla quale si farà sempre riferimento nel corso della trattazione (anche se la normativa italiana spesso non tiene ancora conto del mutato assetto istituzionale).<br>Coerentemente il Trattato istitutivo della Comunità europea (TCE), firmato a Roma nel 1957, ha assunto la nuova denominazione di <b>Trattato sul funzionamento dell'Unione europea (TFUE)</b>. Ad esso si affianca il <b>Trattato sull'Unione europea (TUE)</b>, meglio noto come Trattato di Maastricht, che conserva la sua originaria denominazione anche se è stato radicalmente modificato nei suoi contenuti.<br> In sintesi si può affermare che l'Unione europea (UE) è disciplinata da due trattati; il TUE (55 articoli), un testo di livello costituzionale che raccoglie i principi di base dell'ordinamento europeo e le principali disposizioni istituzionali, e il TFUE (358 articoli), nel quale confluiscono le norme di tipo operativo e attuative.</p>

<p>Il numero dei parlamentari europei è stato stabilito in 736 deputati dal Trattato di Nizza, successivamente innalzato a 751 deputati con il Trattato di Lisbona. La soglia minima di deputati per Stato membro è 6, quella massima è fissata in 96 deputati. Il numero dei seggi viene assegnato a ciascuno Stato in base alla sua popolazione, per cui tanto più popolato è uno Stato, tanti più deputati avrà a disposizione. E' opportuno notare però, come, per evitare l'ampliamento ipertrofico del numero dei componenti dell'organo in seguito all'adesione di nuovi Stati, col Ttattato di Lisbona si sia provvedutor ad un adeguamento delle quote, con conseguente riduzione del numero massimo dei seggi disponibili per ciascuno Stat (talvolta superiore ai 96 ora previsti). I parlamentari europei sono organizzati in gruppi parlamentari non in base alla nazionalità, ma in relazione al proprio schieramento politico e al suo "omologo" europeo.</p>

<p class="small">Le modifiche introdotte con Ifultimo atto di riforma sono di ampia portata. Non essendo questa la sede idonea per una puntuale disamina di tutti gli <b>aspetti innovativi del Trattato di Lisbona</b> si possono, tuttavia, ricordare:</p>

<ol type="a">
	<li><p class="small">la definizione nei primi articoli del TUE dei principi fondaomentali sui quali si regqe l'Unione europea. Il preambolo. ad esempio. richiama espressamente «le eredità culturali, religiose e umanistiche dell'Europa, da cui Si sono sviluppati i valori universali dei diritti inviolabili ed inalienabili della persona; della libertà, della democrazia, deruguaglianza e dello Stato di diritto»: nei successivi articoli si afferma che l'Unione sostituisce e succede ana Comunità europeo (art. 1). si delineano i suoi obiettivi. si richiamano i principi delle competenze di attribuzione, di leale cooperazione, di sussidiarietà e di proporzionalità
(articoli 4 e 5);</p></li>

	<li><p class="small">l'attribuzione alla <i>Carta dei diritti fondamentali dell'Unione europea</i> di un valore giuridico pieno, con la conseguenza che con l'entrata in vigore del nuovo trattato una violazione della Carta potrà essere sanzionata dai giudici nazionali ed europei.</p></li>

	<li><p class="small">il riconoscimento ai cittadini europei del potetere di iniziativa legislativa, secondo quanto stabilito dall'art. 11 TUE;</p></li>

	<li><p class="small">un rafforzamento del ruolo dei Parlamenti nazionali (art. 12 TUE), soprattutto con riferimento alla verifica del rispetto del principio di sussidiarietà.</p></li>

	<li><p class="small">un aumento dei poteri del Parlamento europeo, al quale è ora attribuito anche il compito di eleggere il Presidente della Commissione e di «approvare» la nomina dei commissari designati dal Presidente eletto e dal Consiglio europeo. Il Parlamento, inoltre, si vede pienamente riconosciuto il ruolo di colegislatore (art. 14 TUE: il Parlamento europeo esercita, congiuntamente al Consiglio, la funzione legislativa), anche attraverso la generalizzazione della procedura legislativa (articolo 294 TFUE);</p></li>

	<li><p class="small">l'inserimento, tra le istituzioni, del Consiglio europeo, risolvendo in tal modo l'ambiguità che da sempre caratterizzava il suo ruolo nel contesto europeo, e della Banca centrale europea (BCE);</p></li>

	<li><p class="small">l'aumento delle ipotesi in cui in seno al Consiglio si vota a maggioranza qualificata in luogo dell'unanimità; </p></li>

	<li><p class="small">la modifica alle disposizioni per la revisione dei trattati (articolo 48 TUE), con l'introduzione di una procedura semplificata applicabile in determinate circostanze;</p></li>

	<li><p class="small">l'esplicita previsione della facoltà di recedere dall'Unione (articolo 50 TUE), ipotesi in precedenza non contemplata dai trattati;</p></li>

	<li><p class="small">una più chiara delimitazione delle competenze dell'Unione (esclusive, concorrenti e complementari), secondo le indicazioni degli articoli 2 e seguenti TFUE e l'individuazione di nuovi settori di attività dell'Unione (energia, lotta contro la criminalità transfrontaliera internazionale, immigrazione clandestina, tratta di donne e bambini, traffico di armi e di droga, sport, aiuti umanitari, protezione civile, turismo e ricerca spaziale);</p></li>

	<li><p class="small">l'inserimento della clausola di solidarietà (art. 222 TFUE) con la quale gli Stati membri e l'Unione si impegnano a prestarsi soccorso e aiuto nel caso in cui uno Stato membro risultasse vittima di un attacco terroristico o di una catastrofe naturale o provocata dall'uomo;</p></li>

	<li><p class="small">la riunificazione di tutte le azioni volte a garantire uno spazio di libertà, sicurezza e giustizia (articoli 67 e seguenti del TFUE), in precedenza suddivise tra TCE e TUE, in un unico titolo del trattato. Tra l'altro la gestione di tale politica prevede un maggiore coinvolgimento del Parlamento europeo e della Corte di Giustizia e un più esteso ricorso al voto a
maggioranza qualificata e non più solo all'unanimità.</p></li>

</ol>

<table>
<caption>I principali trattai europei</caption>

<thead>
<tr><th>Firma</th> <th>Entrata in vigore</th> <th>Trattato</th></tr>
</thead>

<tbody>

<tr><td>18/4/1951</td> <td>23/7/1952</td> <td>Trattato che istituisce la Comunità economica europea del carbone e dell'acciaio (CECA)</td></tr>
<tr><td>25/3/1957</td> <td>1/1/1958</td> <td>Trattato che istituisce la Comunità economica europea (CEE)</td></tr>
<tr><td>25/3/1957</td> <td>1/1/1958</td> <td>Trattato che istituisce la Comunità europea dell'energia atomica (Euratom)</td></tr>
<tr><td>8/4/1965</td> <td>1/7/1967</td> <td>Trattato di fusione</td></tr>
<tr><td>28/2/1986<br>28/2/1986</td> <td>1/7/1987</td> <td>Atto unico europeo</td></tr>
<tr><td>7/2/1992</td> <td>1/11/1993</td> <td>Trattato sull'Unione europea (Trattatodi Maastricht)</td></tr>
<tr><td>2/10/1997</td> <td>1/5/1999</td> <td>Trattato di Amsterdam </td></tr>
<tr><td>26/2/2001</td> <td>1/2/2003</td> <td>Trattato di Nizza</td></tr>
<tr><td>29/10/2004</td> <td>Mai ratificato</td> <td>Trattato che istituisce una costituzione europea</td></tr>
<tr><td>13/12/2007</td> <td>1/12/2009</td> <td>Trattato di Lisbona</td></tr>

</tbody>
</table>

<div class="def">
<h4>Differenze fra Unione europea e Comunità internazionale</h4>

<p>L’Unione europea costituisce una categoria sui generis di organizzazione internazionale. Con la creazione dell’Unione, infatti, gli Stati membri hanno dato vita ad un ordinamento giuridico indipendente, destinato ad integrarsi con i diversi ordinamenti nazionali e in grado di influire direttamente sulle situazioni giuridiche dei singoli cittadini. L’Unione è, quindi, un’<b>organizzazione sovranazionale</b> e non semplicemente internazionale. La differenza principale risiede nella capacità della prima, che manca generalmente nella seconda, di disporre di organi legittimati ad emanare provvedimenti di carattere generale ed individuale che non hanno necessità di essere recepiti dai singoli Stati membri, ma che entrano a far parte direttamente dell’ordinamento giuridico dei singoli Stati.<br> Non tutta la dottrina, comunque, è concorde nel qualificare l’Unione europea come organizzazione sovranazionale. Alcuni ritengono, infatti, che l’Unione europea, per quanto sofisticata, costituisca comunque una organizzazione internazionale. Questa parte della dottrina, fa notare che anche altre organizzazioni internazionali, come l’ONU, dispongono della capacità di adottare atti aventi efficacia diretta nei singoli Stati; la novità sarebbe rappresentata dal fatto che nell’ambito dell’Unione europea tale aspetto ha assunto proporzioni mai raggiunte prima. Si tratterebbe, insomma, di differenze quantitative e non qualitative.</p>

</div>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="organi_UE.html">Organni dell'UE&#187;</a>
</section>

</div>

</body>
</html>
