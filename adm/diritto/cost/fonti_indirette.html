<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Le fonti indirette nell'ordinamento italiano"/>
	<title>Le fonti indirette nell'ordinamento italiano</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Le fonti indirette nell'ordinamento italiano</h1>

<p>Le fonti indirette (<b>giurisprudenza, equità</b> e <b>dottrine</b>) pur non essendo fonti di produzione del diritto italiano, servono a interpretare e a integrare il diritto prodotto dalle fonti dirette.</p>

<h2>La giurisprudenza</h2>

<p>L'insieme delle decisioni assunte dai giudici prende il nome di giurisprudenza. Si è avuto modo di sottolineare il differente peso che la giurisprudenza assume negli ordinamenti di civil law rispetto a quelli di common law, nell’ ordinamento italiano dunque la giurisprudenza non è fonte di diritto, non crea diritto, ciononostante le precedenti sentenze dei giudici creano “un orientamento” a cui i giudici stessi guardano con interesse nelle decisioni successive.Come si è già avuto modo di osservare, il <b>precedente</b> è un modello di comportamento non vincolante nell'ordinamento giuridico italiano. Esso va tenuto distinto dagli usi e consuetudini perché non crea diritto.</p>

<h2>L’equità</h2>

<p>L'<b>equità</b> ha una importanza marginale nell'ordinamento giuridico italiano, improntato com'è al principio di legalità. Con il termine di equità si suole indicare il parametro che il giudice dovrà seguire nel risolvere una controversia. L'equità può essere sinonimo di buon senso, oppure di equo contemperamento degli interessi in gioco tra le parti. Il potere di decidere il merito della causa secondo equità (e non secondo stretto diritto) dev'essere previsto dalla legge o dev'essere attribuito al giudice dalle parti di comune accordo.</p>

<ul>
	<li><p><a href="../civile/cc.html#113">Articolo 113 c.p.c.</a></p></li>

	<li><p><a href="../civile/cc.html#114">Articolo 114 c.p.c.</a></p></li>
</ul>

<h2>La dottrina</h2>

<p>La <b>dottrina</b> si compone delle opinioni degli studiosi che nelle loro pubblicazioni affrontano quesiti interpretativi e lacune lasciate dal legislatore. La dottrina non è fonte del diritto se non nei limiti in cui i giudici facciano ad essa riferimento nell'assumere le proprie decisioni. L'importanza delle diverse opinioni dottrinali dipende, in linea di principio, dall’autorevolezza dei loro autore.</p>

<h2>Le fonti comunitarie</h2>

<p>L'ordinamento giuridico italiano è solo uno tra gli ordinamenti giuridici esistenti. Se si amplia l'ambito d'indagine, gli ordinamenti giuridici (almeno secondo una parte della dottrina) possono essere suddivisi in tre categorie:</p>

<ul>
	<li><p><b>ordinamenti particolari</b>: quelli dei singoli Stati o di istituzioni particolari (es. Chiesa cattolica, Ordine dei Cavalieri di Malta);</p></li>
	<li><p><b>ordinamenti generali</b>: quelli della Comunità internazionale, con norme di diritto internazionale generalmente riconosciute e norme pattizie;</p></li>
	<li><p><b>ordinamenti intermedi</b>: derivanti dall'unione di più Stati: si pensi alla Comunità Europea, ora Unione Europea.</p></li>
</ul>

<p>Nel limitare l'indagine alle norme comunitarie appartenenti al terzo tipo di ordinamenti, si può innanzi tutto osservare come esse siano emanate dagli organi dell'Unione Europea istituita con il Trattato di Maastricht, firmato il 7 febbraio 1992 ed entrato definitivamente in vigore il 1° maggio 1999. Tale trattato è stato successivamente modificato dal Trattato di Amsterdam firmato il 2 ottobre 1997 ed in vigore dal 1° maggio 1999. Dal 1° aprile 1998 l’Italia è parte integrante dell’Unione Europea insieme ai Paesi che aderiscono al Trattato di Schengen. Dal 1993, data di ratifica da parte degli Stati membri del trattato di Maastricht, le tre grandi Comunità intemazionali — la <b>Comunità europea del carbone e dell'acciaio (CECA, istituita con il Trattato di Parigi del 1951)</b>, la Comunità economica europea (CEE, istituita con il Trattato di Roma del 1957 e poi denominata Comunità Europea (CE) e la Comunità europea per l’energia atomica (EURATOM, istituita con il Trattato di Roma del 1957) - sono state assorbite in un’organizzazione più ampia chiamata Unione Europea, i cui organi emanano atti che rappresentano fonti di diritto (in alcuni casi diretto, in altri indiretto) per l'ordinamento giuridico italiano. <br>Le <b>fonti normative comunitarie</b> sono sostanzialmente due: i <b>regolamenti</b> e le <b>direttive</b>.<br></p>

<ul>
	<li><p>Fonte normativa per eccellenza sono i regolamenti, caratterizzati dall’essere:</p>

		<ul>
			<li><p><i>obbligatori</i> (devono essere applicati all'interno di ciascuno Stato membro);</p></li>
			<li><p>di <i>portata generale</i> (si riferiscono a categorie di destinatari e non a singoli);</p></li>
			<li><p><i>applicabili direttamente negli Stati membri</i> (nel senso che non richiedono leggi dello Stato che le recepiscano nel proprio ordinamento).</p></li>
		</ul>

	</li>

	<li><p>Vi sono poi le <b>direttive</b> che vincolano solo lo Stato a cui sono rivolte e non i suoi cittadini; esse fissano il <i>risultato</i> che lo Stato, con l'emanazione di proprie norme, deve raggiungere e non hanno applicazione immediata nel suo territorio.</p></li>

</ul>

<p><b>È l'articolo 189 del Trattato CE</b> - modificato a Maastricht nel 1992 e corrispondente all'attuale articolo 249 della “versione consolidata" conseguente alle modifiche introdotte dal trattato di Amsterdam del 1997 - che stabilisce: “Per l'assolvimento dei loro compiti e alle condizioni contemplate dal presente Trattato il Parlamento europeo congiuntamente con il Consiglio, il Consiglio e la Commissione adottano regolamenti e direttive, prendono decisioni e formulano raccomandazioni e pareri.<br> ll regolamento ha portata generale. Esso è obbligatorio in tutti i suoi elementi e direttamente applicabile in ciascuno degli Stati membri. <br> La direttiva vincola lo Stato membro a cui è rivolta per quanto riguarda il risultato da raggiungere, salva restando la competenza degli organi nazionali in merito alla forma e ai mezzi. <br> La decisione è obbligatoria in tutti i suoi elementi per i destinatari da essa designati. Le raccomandazioni e i pareri non sono vincolanti”.</p>

<section aria-label="End">
<a href="fonti_rango_costituzionale.html">&#171;Fonti di rango costituzionale</a>
<a href="index.html">Index</a>
<a href="leggi_ordinarie.html">Leggi ordinarie&#187;</a>
</section>

</article>

</body>
</html>
