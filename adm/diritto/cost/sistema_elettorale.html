<!DOCTYPE html>
<html lang="en">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="I sistemi elettorali"/>
    <title>I sistemi elettorali</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>I sistemi elettorali</h1>

<p>Anzitutto è bene ricordare che il termine "<b>elezione</b>" deriva dal latino <i>elìgere</i>, che significa "scegliere". In genere per elezione si intende "scelta dal basso", da parte di una pluralità di soggetti. Una "scelta dall'alto" − cioè la preposizione ad una carica da parte di un'autorità superiore, o coomunque da parte di un soggetto singolo abilitato alla scelta − si designa invece, con il termine di <b>nomina</b>.</p>

<p>L'elezione può essere <b>diretta</b> oppure <b>indiretta</b>. Si parla di elezione diretta quando il corpo elettorale sceglie (appunto) <i>direttamente</i> le persone che andranno a ricoprire le cariche, e di elezione indiretta quando il corpo elettorale si limita ad eleggere un collegio che poi provvederà alla scelta dei soggetti da preporre alla carica, con un processo dunque in due fasi, o livelli o "gradi"; ed è per questo che si usa anche parlare di elezioni <i>di secondo grado</i> (da non confondere con le elezioni, dirette, "a doppio turno"). Nel nostro ordindamento, l'elezione indiretta è usata in casi limitati. Il caso più importante è previsto dalla Costituzione stessa, la quale dispone che il Presidente della Repubblica sia scelto da un collegio composto di persone a lora volta elette, cioè i membri delle due Camere più i delegati regionali (cfr. art. 83 Cost.).</p>

<p>Il sistema dominante è invece quello dell'<i>elezione diretta degli organi collegiali/assembleari</i>: le Camere del Parlamento, i consigli regionali e comunali, la componente italiana del Parlamento europeo. A partire dagli anni novanta, poi, l'elezione diretta è stata estesa anche a diversi <i>organi monocratici</i>, quali il <i>sindaco</i> e salvo che sia diversamente stabilito nel Statuti Regionali, i <i>presidenti delle Regioni</i>.</p> 

<p>L'espressione del voto da parte degli elettori costituisce peraltro solo una parte, pur ovviamente centrale, del procedimento elettorale. L'espletamento delle operazioni di voto suppone infatti una serie di attività preliminari, come <i>la convocazione dei comizi elettorali</i> (ossia la chiamata degli elettori alle urne, in un certo giorno, per esprimere il loro voto), la presentazione delle <i>candidature</i>, la <i>campagna elettorale</i>, la preparazione dei <i>seggi elettorali</i> ecc.</p>

<p>Per <b>seggi</b> intendiamo i posti da assegnare; ad es. la Camera dei deputati si compone di 400 membri, e quindi vi sono 400 seggi da "ricoprire".</p>

<p>L'insieme delle regole dettate per disciplinare queste varie attività si definisce come <b>sistema elettorale in senso stretto</b>, per distinguerlo dalla nozione di <b>sistema elettorale in senso ristretto</b> usata correntemente nel linguaggio politico, riferita al solo aspetto delle <b>modalità di traduzione dei voti in seggi</b>. Per questa nozione ristretta si potrebbe, più precisamente, utilizzare l'espressione tecnica "<b>formula elettorale</b>". Tuttavia per comodità, seguiremo l'uso comune, quindi l'espressione "sistemi elettorali" sarà qui utilizzata in senso ristretto.</p>

<p>Nel corso della disamina delle forme di governo si è fatto riferimento a più riprese al fatto che la resa in concreto di uno specifico sistema istituzionale dipende non solo dalle regole propriamente giuridiche — disposizioni della Costituzione formale e consuetudini costituzionali — ma anche da alcune significative regole di natura politica (le convenzioni costituzionali) e dalla strutturazione del sistema dei partiti. Per esempio, la forma di governo della V Repubblica francese non funzionerebbe allo stesso
modo se il sistema di elezione dell'Assemblea nazionale non fosse di carattere maggioritario e non avesse quindi fornito maggioranze omogenee ai governi in carica. O ancora, la forma di governo inglese ha acquisito un certo funzionamento anche per via del sistema elettorale, incentrato sulla formula del first past the post, che ha permesso, nella grande maggioranza dei casi, a un solo partito di avere la maggioranza assoluta alla Camera dei comuni e di esprimere così un Governo guidato dal proprio <i>leader</i>.<br> Un elemento di carattere propriamente giuridico che incide significativamente sulla strutturazione del sistema dei partiti e sulla composizione delle assemblee è il sistema elettorale. Con l’espressione si intendono in realtà due distinti concetti:</p>

<li><p>il sistema elettorale in <b>senso stretto</b>, costituito dalle regole che sovrintendono alla trasformazione dei voti popolari in seggi parlamentari;</p>

	<li><p>il sistema elettorale in <b>senso ampio</b>, che ricomprende anche ciò che incide direttamente sull’intero procedimento elettorale, come la disciplina della propaganda politica, del finanziamento dei partiti, delle modalità di definizione delle candidature, dei mezzi di comunicazione di massa, compresi i rapporti che questi intrattengono con gli attori politici, e via dicendo.</p></li>
</ul>

<p>Nel prosieguo dell’esposizione, salvo esplicita indicazione di senso contrario, si utilizzerà il termine sistema elettorale in senso stretto. Esso si compone di due elementi, distinti ma in una certa misura collegati:</p>

<ul>
	<li><p>la <b>formula elettorale</b>, quale meccanismo matematico che permette di tradurre i voti in seggi;</p></li>

	<li><p>il <b>sistema di collegi</b> e circoscrizioni, il quale divide il territorio dove si svolge l'elezione in una pluralità di ambiti omogenei e attribuisce a ciascuno di essi un certo numero di seggi.</p></li>

</ul>

<p>Per chiarire meglio i concetti, conviene fare un esempio pratico. Si ponga mente alla necessità di eleggere il parlamento di Utopia, il quale è composto da un’unica assem blea di 100 rappresentanti. A tal fine è possibile:</p>

<ul>
	<li><p>prevedere un solo collegio, in cui si assegnano tutti e 100 i seggi;</p></li>

	<li><p>prevedere 100 piccoli collegi, ciascuno dei quali assegna un solo seggio;</p></li>

	<li><p>prevedere un qualunque sistema intermedio. Per esempio, 10 collegi che attribuiscono 10 seggi ciascuno.</p></li>
</ul>

<h2>Rosatellum</h2>

<p>Alle elezioni politiche del 25 settembre si voterà ancora con il “Rosatellum”, la legge elettorale usata alle ultime elezioni del 2018, ma con una differenza: si eleggeranno 600 parlamentari – 400 alla Camera e 200 al Senato – invece che 945, dopo l’approvazione nel 2020 del referendum costituzionale per ridurne il numero. Questo cambiamento ha reso necessaria una modifica dei <b>collegi elettorali</b>, che sono sostanzialmente le porzioni di territorio in cui viene suddivisa l’Italia per eleggere i rappresentanti in parlamento, a ognuna delle quali è associato un certo numero di seggi. <br> La suddivisione in collegi elettorali è utile principalmente per ragioni organizzative e di rappresentanza politica. I confini dei collegi vengono stabiliti in base al numero degli elettori residenti e ad altri criteri geografici, con l’obiettivo di creare porzioni di territorio equilibrate e omogenee dal punto di vista della popolazione. Il risultato è una mappa dell’Italia divisa in zone di grandezza anche molto variabile, ma con al loro interno un numero simile di abitanti.
<br> Ogni collegio ha una scheda elettorale con un numero di nomi limitato e su cui gli elettori possono ragionevolmente farsi un’idea durante la campagna elettorale. Dal momento che in queste elezioni ci saranno meno seggi da assegnare a causa del taglio del numero dei parlamentari, saranno necessari anche meno collegi: per questo sono stati ridisegnati, e sono generalmente un po’ più grandi rispetto al 2018.</p>

<h3>Come funzionano i collegi con il Rosatellum</h3>

<p>Il Rosatellum si basa su un sistema misto: circa un terzo dei seggi viene assegnato in collegi uninominali, e altri due terzi in collegi plurinominali. Si chiamano “<b>uninominali</b>” i collegi in cui si elegge un solo rappresentante, “<b>plurinominali</b>” quelli in cui se ne elegge più di uno. I collegi uninominali vengono assegnati con metodo maggioritario: vince l’unico seggio in palio il candidato della coalizione – o del partito che si presenta da solo – che prende un voto in più degli altri. I seggi dei collegi plurinominali invece si assegnano con metodo proporzionale: di solito in palio ce n’è più di uno, e vengono distribuiti tra i partiti in proporzione ai voti che hanno ottenuto.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
