<!DOCTYPE html>
<html lang="en">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Regolamenti"/>
    <title>Regolamenti</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>Regolamenti</h1>

<p>Le fonti di grado secondario vengono generalmente ricomprese sotto la denominazione di «atti regolamentari» e si basano sul principio di legalità nel senso che il potere di adozione di tali atti deve trovare giustificazione nella legge. Se le fonti di grado primario trovano il proprio fondamento in Costituzione (o in una fonte di grado costituzionale), le fonti di grado secondario trovano nella legge (o in una fonte di grado primario) il rispettivo fondamento. Con l’espressione «<b>regolamento</b>» generalmente si indicano molteplici fonti di grado secondario (ma, come visto, a volte la denominazione «regolamento» può indicare anche fonti di grado primario come i regolamenti parlamentari). L'aggettivo che accompagna il sostantivo «regolamento» indica, in genere, l'organo o l'ente che adotta l'atto normativo secondario (regolamenti governativi, ministeriali, regionali, provinciali, comunali, ecc.).<br> <p>L'atto regolamentare, in quanto fonte del diritto, è un atto normativo (cioè capace di produrre norme giuridiche) di grado secondario (e, in quanto tale, oltre a dover avere un fondamento legislativo, non può porsi in contrasto con fonti di grado primario). La Costituzione, salvo qualche piccolo accenno, non disciplina la potestà regolamentare, ma questa constatazione è conseguenziale al riconoscimento del fatto che la Costituzione pone la disciplina delle fonti primarie, mentre è compito della legge disciplinare le fonti di grado secondario.<br>

<h2>I regolamenti dell’esecutivo</h2>

<p>I regolamenti dell’esecutivo sono atti formalmente amministrativi, in quanto emanati da organi del potere esecutivo, ma sostanzialmente normativi, in quanto caratterizzati dai tradizionali tratti della <i>generalità, astrattezza</i> ed <i>innovatività</i>.</p>

<p class="small">Tali atti non vanno confusi con i regolamenti parlamentari e con i regolamenti europei che assumono nel sistema delle fonti dell'ordinamento italiano una diversa posizione gerarchica.</p>

<p>Nell'ambito della comune denominazione di regolamenti dell’esecutivo, e sulla base di quanto indicato dall'art. 17 della L. 400/1988, in realtà è possibile distinguere tra:</p>

<ul>
	<li><p><b>regolamenti del Governo</b>, adottati con deliberazione del Consiglio dei ministri e approvati con decreto del Presidente della Repubblica (D.P.R.), su specifica legge di autorizzazione delle Camere. Sono volti a disciplinare materie non coperte da riserva assoluta di legge;</p></li>

	<li><p><b>regolamenti ministeriali</b>, approvati sotto forma di decreti ministeriali (D.M.) con i quali si provvede alla disciplina di materie di competenza del Ministro o di autorità sottordinate al Ministro. L'attribuzione della potestà regolamentare può ricavarsi da una legge anche se è frequente l’ipotesi in cui essa sia prevista da un regolamento governativo;</p></li>

	<li><p><b>regolamenti interministeriali</b>, approvati sotto forma di decreti interministeriali (D.I.), nel caso in cui la materia da disciplinare sia di competenza di più Ministeri. I decreti ministeriali e interministeriali si differenziano da quelli governativi in quanto non sono deliberati dal Consiglio dei ministri, ma vanno comunicati al Presidente del Consiglio, e non sono
emanati dal Presidente della Repubblica.</p></li>
</ul>

<h2>Caratteristiche</h2>

<p>I regolamenti dell'esecutivo presentano le seguenti caratteristiche:</p>

<ul>
	<li><p>sono <b>subordinati alle fonti costituzionali ed alle fonti primarie</b> (leggi e atti aventi forza di legge), per cui, nell'ipotesi in cui si verifichi un contrasto, il giudice è tenuto ad applicare queste ultime e disapplicare i regolamenti illegittimi.</p>

<p class="small">Come sarà precisato più avanti, la possibilità di derogare ad una legge ordinaria è consentita solo nell'ipotesi in cui sia la stessa legge ad attribuire ai regolamenti, in un determinato settore e per un determinato caso, la facoltà di innovare anche nell'ordine legislativo (delegificando la materia);</p></li>
	
	<li><p><b>non possono regolare materie coperte da riserva di legge</b> costituzionale e ordinaria. In quest’ultimo caso il divieto riguarda soltanto l’ipotesi in cui vi sia una riserva di legge assoluta;</p></li>

	<li><p>nell’ambito delle fonti secondarie <b>i regolamenti governativi hanno una posizione di supremazia rispetto agli altri regolamenti</b>. Salvo che la legge non disponga diversamente, prevalgono sui regolamenti ministeriali e interministeriali (l’art. 17, co. 3, L. 400/1988 specifica che questi ultimi «non possono dettare norme contrarie a quelle dei regolamenti emanati dal Governo») o su quelli di altre autorità;</p></li>
 
	<li><p>sono <b>annullabili da parte dei giudici amministrativi</b> (TAR e Consiglio di Stato), stante la loro natura di atti soggettivamente amministrativi, in quanto provenienti dal Governo e da organi della pubblica amministrazione. La sentenza del giudice amministrativo produce effetti <i>erga omnes</i>;</p></li>

	<li><p>possono essere <b>annullati anche dalla Corte costituzionale</b>, ma non nell’ambito di un giudizio di legittimità costituzionale (che verte solo su leggi o atti aventi forza di legge), bensì come effetto conseguente alla dichiarazione di incompetenza nell’ambito dei conflitti di attribuzione.</p></li>

	<li><p><b>non possono disciplinare materie di competenza legislativa concorrente o residuale delle Regioni</b>, né tantomeno <b>interferire nell’organizzazione e nell’esercizio delle funzioni conferite agli enti locali</b>, riservati alla potestà regolamentare degli stessi.<br> Tale divieto discende dalla formulazione dell’art. 117, co. 6, Cost. conseguente alla riforma della L. cost. 3/2001. La norma costituzione prevede il seguente riparto della potestà regolamentare:</p>

<ol type="a">
	<li><p>i regolamenti statali possono operare nelle materie di competenza legislativa statale (art. 117, co. 2, Cost.);</p></li>

	<li><p>quelli regionali possono operare nelle materie di competenza legislativa regionale concorrente o residuale (art. 117, co. 3 e 4, Cost.) e anche nelle materie di competenza legislativa esclusiva statale, previa delega da parte dello Stato;</p></li>

	<li><p>i regolamenti degli enti locali, infine, disciplinano l’organizzazione e lo svolgimento delle funzioni loro attribuite.

<p class="small">L'individuazione di questo limite alla potestà regolamentare dell'esecutivo si complica con riferimento alla presenza di competenze statali cosiddette «trasversali».</p></li>

</ol>

<h2>Il fondamento della potestà regolamentare</h2>

<p>Il fondamento della potestà regolamentare è rivenuto dalla dottrina dominante nel <b>principio di legalità</b>, secondo il quale l’esecutivo può emanare regolamenti soltanto quando a ciò sia autorizzato da una norma di legge che attribuisca ad un organo amministrativo la relativa competenza.<br> La novella costituzionale del 2001 ha, tuttavia, introdotto elementi di novità in materia: come si ricordava in precedenza l’art. 117, co. 6, Cost. disciplina, ora, espressamente gli ambiti della potestà regolamentare statale,
regionale e degli enti locali. <br> Sembra, quindi, che il tradizionale assunto secondo il quale la Costituzione regolamenta compiutamente solo le fonti atto di livello costituzionale e primario, mentre il sistema delle fonti si presenta aperto a livello subordinato, con la legge ordinaria che può attribuire potestà normativa secondaria e riconoscere la vigenza di fonti-fatto con essa non concorrenti, sia stato messo in crisi dalle modifiche intervenute al dettato costituzionale. <br> Il potere regolamentare troverebbe, secondo una parte della dottrina, il suo fondamento direttamente nella Costituzione e limitatamente alle materie e ai settori espressamente indicati in essa.</p>

<h2>Tipologie di regolamenti</h2>

<p>Una prima classificazione dei regolamenti dell'esecutivo da parte del legislatore repubblicano, dopo l’esperienza fascista della L. 100/1926, è stata operata dall’art. 17 L. 400/1988, che ha anche indicato il procedimento di formazione di tali fonti. Va peraltro segnalato che, trattandosi di legge ordinaria, la sua disciplina può essere abrogata o modificata da successiva legge ordinaria, secondo il <i>criterio cronologico</i>, oppure anche semplicemente derogata per specifiche tipologie di regolamenti. Sulla base di quanto previsto dal citato articolo della L. 400/1988 è possibile distinguere le seguenti tipologie di regolamenti:</p>

<ul>
	<li><p><b>regolamenti di esecuzione</b>. Sono destinati a dare esecuzione ad una disciplina dettata da leggi, decreti legislativi o regolamenti europei introducendo specificazioni alle norme di rango primario o stabilendo modalità attuative delle stesse. Sono gli unici regolamenti ammessi ad operare nell’ambito di una <i>riserva assoluta di legge</i> a condizione che non servano ad integrare le norme poste dalla legge, ma si limitino a predisporre gli strumenti amministrativi e procedurali necessari a rendere operativa la legge (Bin-Pitruzzella): si parla in questo caso di <i>regolamenti di stretta esecuzione</i>;</p></li>

	<li><p><b>regolamenti di attuazione e di integrazione</b>. Sono destinati a completare, con norme di dettaglio, principi fissati da leggi e decreti legislativi; possono avere anche carattere innovativo, pur nel rispetto dei principi da attuare. <br> Anche se nella pratica non è facile distinguere i regolamenti di esecuzione da quelli di attuazione ed integrazione, in linea di massima l’elemento di differenziazione è dato dal fatto che questi ultimi non si limitano a portare ad esecuzione la norma di legge, ma contribuiscono ad integrarla dettando la normativa di dettaglio.<br> Non sono ammissibili nelle materie coperte da riserva assoluta di legge, mentre sono leciti nei casi di riserva di legge relativa;</p></li>

	<li><p><b>regolamenti indipendenti</b>. Sono autorizzati a disciplinare materie in cui manchi la disciplina da parte di leggi o di atti aventi forza di legge, sempre che non si tratti di materie comunque riservate alla legge (art. 17, co. 1, lett. c, L. 400/1988).</p></li>

<p class="small">Un'autorizzazione così generale ed indeterminata ad esercitare la potestà regolamentare in assenza di una disciplina legislativa suscita dubbi di costituzionalità in quanto sembra violare il <i>principio di legalità sostanziale</i>, in base al quale la norma di legge dovrebbe anche fissare le linee essenziali della disciplina in cui andrà ad operare il regolamento. Peraltro, il riconoscimento che la Costituzione sembra operare della potestà regolamentare nell'art. 117, co. 6, Cost. potrebbe non ritenere più essenziale il previo intervento di legge volto a delimitare la materia da disciplinare. In pratica va segnalato che il numero dei regolamenti qualificatisi indipendenti è stato limitatissimo, anche in considerazione della difficoltà a trovare materie in cui manchi completamente una disciplina legislativa;</p>

<li><p><b>regolamenti di organizzazione</b>. Disciplinano l’organizzazione e il funzionamento delle pubbliche amministrazioni secondo disposizioni dettate da legge, cui l'art. 97 Cost. riserva la disciplina di queste materie. Questa tipologia di regolamenti si risolve, in realtà, o in regolamenti esecutivi oppure in regolamenti attuativo-integrativi a seconda che la disciplina di rango legislativo abbia maggiore o minore estensione. Va sottolineato che non sempre è facile distinguere questa tipologia di regolamenti da quelli attuativi-integrativi e che, a seguito dell’approvazione dell’art. 13 L. 59/1997 l’organizzazione e il funzionamento delle pubbliche amministrazioni non è più soggetta ai tradizionali regolamenti di organizzazione, ma può essere disciplinata attraverso regolamenti di delegificazione;</p></li>

<li><p><b>regolamenti di delegificazione</b>, con i quali si disciplinano materie in precedenza regolate da norme di rango legislativo sostituendosi a queste. Con l'approvazione di uno specifico atto legislativo il Parlamento può autorizzare il Governo ad emanare regolamenti che sostituiranno la disciplina legislativa vigente operando una delegificazione della materia. Con questa espressione si fa riferimento a quel procedimento attraverso il quale si sottraggono alla competenza delle Camere settori che da quel momento in poi possono essere disciplinati con regolamenti del Governo, operando in pratica un declassamento della materia dalla disciplina legislativa a quella regolamentare. Lo scopo ultimo è quello di alleggerire l’area delle materie disciplinate dalla legge.</p></li>

</ul>

<p class="small">La dottrina in periodo prerepubblicano aveva coniato la figura dei <b>regolamenti delegati</b> o <b>autorizzati</b>, nella quale si inserivano tutti quei regolamenti che <b>superavano i limiti</b> cui è soggetta la potestà normativa dell'Esecutivo, ad esempio derogando a singole disposizioni di legge, abrogando intere discipline di rango legislativo, intervenendo in materie coperte da riserve di legge o addirittura non amministrative. L'art. 76 Cost. disciplina, adesso, la delega di poteri normativi al Governo, che tuttavia consistono nel potere di emanare atti aventi forza di legge, non regolamenti.</p>

<p>L'art. 17, co. 2, L. 400/1988 subordina l'emanazione di regolamenti di delegificazione al rispetto delle seguenti condizioni:</p>


<ol type="a">

	<li><p>la materia non deve essere coperta da riserva assoluta di legge (in questo caso sono consentiti solo regolamenti di stretta esecuzione), l'esercizio della potestà regolamentare deve essere autorizzato con legge e può essere attribuita solo al Governo (i regolamenti di delegificazione sono adottati dal Consiglio dei ministri);</p></li>

	<li><p>nell’adottare la legge di autorizzazione, il Parlamento deve determinare le norme generali regolatrici della materia. Si tratta di un vincolo obbligatorio solo nelle ipotesi in cui si attribuisca una competenza regolamentare in materie coperte da riserva di legge; negli altri casi, trattandosi di una condizione posta da una legge ordinaria, è possibile derogarvi con la successiva legge di delegificazione.</p></li>

<p class="small">Ed è ciò che è successo con la L. 59/1997 che ha inserito un comma 4bis nell'art. 17 della L. 400/1988 autorizzando la delegificazione anche nelle materie dell’organizzazione e della disciplina degli uffici dei Ministeri. Si tratta di regolamenti adottati sulla base di un’autorizzazione generale e senza che la legge introduca norme generali regolatrici della materia; il comma citato, infatti, si limita ad individuare pochi e generici principi;</p>
</li>

<li><p>nella legge di autorizzazione devono essere indicate le norme di legge che risulteranno abrogate con l’entrata in vigore delle norme regolamentari. Poiché una fonte secondaria, come il regolamento dell’esecutivo, non può procedere all’abrogazione di una di livello primario deve essere la stessa legge di delegificazione ad individuare le norme primarie che devono essere abrogate. L'efficacia abrogativa è, tuttavia, subordinata all'entrata in vigore del regolamento di delegificazione, con la conseguenza che solo allorché si verifica quella condizione, l'abrogazione della legge produce i suoi effetti.</p>

<p class="small">Sempre ai sensi dell’art. 17, comma 2, L. 400/1988, dovranno essere emanati dal Governo, entro il 31 dicembre di ogni anno, i regolamenti per la riduzione di oneri amministrativi previsti da leggi dello Stato e gravanti sulle amministrazioni pubbliche: con tale tipologia di regolamento, che risponde ad esigenze di semplificazione e di riduzione dei costi, rientranti tra i principali obiettivi del decreto semplificazione (D.L. 5/2012), dovranno essere eliminati o almeno ridotti gli adempimenti ridondanti e non necessari rispetto alle esigenze di tutela degli interessi pubblici; quelli eccessivi e sproporzionati rispetto alle esigenze di tutela degli interessi pubblici ed infine quelli duplicati.</p>
</li>

</ol>

<p>A quelli indicati dalla L. 400/1998 occorre aggiungere i regolamenti di attuazione delle direttive europee. Sono previsti dall'art. 11 della L. 11/2005 in base al quale la legge comunitaria annuale può autorizzare il Governo ad attuare le direttive europee mediante regolamento, purché si versi in materie già disciplinate ma non riservate alla legge.</p>

<p class="small">I regolamenti in esame possono appartenere alle diverse tipologie di regolamenti indicati sopra ma è sempre la legge a dover provvedere ove l’attuazione della direttiva comporti: l'istituzione di nuovi organi o strutture amministrative; la previsione di nuove spese o minori entrate; la fissazione di principi e criteri direttivi in ordine alle modalità di attuazione delle stesse; l'introduzione di sanzioni penali o amministrative e l'individuazione di autorità pubbliche cui affidare le funzioni amministrative inerenti all'applicazione della nuova disciplina.</p>

<p>Altra categoria di regolamenti è stata aggiunta dalla L. 69/2009, la quale, nell’integrare l’art. 17 L. 400/1988 del comma Ater, stabilisce che attraverso tale strumento si deve provvedere alla periodica riorganizzazione delle disposizioni regolamentari vigenti, nonché alla ricognizione di quelle che sono state oggetto di abrogazione implicita e all’espressa abrogazione di quelle che hanno esaurito la loro funzione o sono prive di effettivo contenuto normativo o sono comunque obsolete (tali regolamenti potrebbero essere definiti, pertanto, di riordino).</p>

<h2>Procedimento di approvazione dei regolamenti</h2>

<p>Il procedimento di adozione dei regolamenti governativi è disciplinato dall’art. 17, co. 1, 2 e 4, L. 400/1988. Sulla base di tali norme è possibile delineare il seguente iter:</p>

<ul>
	<li><p>l’iniziativa spetta ad uno o più Ministri o al Presidente del Consiglio;</p></li>

	<li><p>è richiesto il parere obbligatorio del Consiglio di Stato. Esso va reso entro 45 giorni; in caso contrario si può procedere senza l'acquisizione di tale parere (art. 17 L. 127/1997);</p></li>

	<li><p>è previsto il controllo di legittimità sull’atto da parte della Corte dei conti, attraverso la procedura del visto e della registrazione;</p></li>

	<li><p>peri regolamenti di delegificazione sullo schema di regolamento deve essere acquisito il parere delle commissioni parlamentari competenti per materia, che si pronunciano entro 30 giorni. Lo stesso obbligo può essere previsto da altre leggi che delegano il Governo ad adottare atti regolamentari;</p></li>

	<li><p>segue la deliberazione da parte del Consiglio dei ministri;</p></li>

	<li><p>il regolamento è inviato al Presidente della Repubblica per la firma e la successiva emanazione (art. 87, co. 5, Cost.);</p></li>

	<li><p>si procede alla pubblicazione nella Gazzetta Ufficiale. Analogamente a quanto previsto per gli atti legislativi, il regolamento entra in vigore 15 giorni dopo la pubblicazione, se non diversamente stabilito.</p></li>

</ul>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
