<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Criteri interpretativi">
	<title>Criteri interpretativi</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Criteri interpretativi</h1>

<p>Per quanto invece attiene ai <b>criteri</b> con cui l'attività di esegesi è effettuato, è opportuno distinguere tra interpretazione <b>letterale, logica</b> (e <b>teleologica</b>), <b>sistematica</b>, e <b>adeguatrice</b>.</p>

<h2>Interpretazione letterale</h2>

<p>L’interpretazione letterale è definita dall'art. 12 delle Disposizioni sulla legge in generale come quella che attribuisce alle norme il “<u>significato proprio delle parole secondo la connessione di esse”, alla luce del collegamento sintattico tra le stesse</u>. Detto criterio deve considerarsi come assorbente ed esauriente nei confronti di tutti i restanti canoni interpretativi del testo legislativo, quindi anche il primo e fondamentale elemento da indagare.<br> Se l'individuazione del proponimento del legislatore è permessa da espressioni testuali bastevolmente chiare e precise, nessun'altra interpretazione sarà possibile. Sul punto si è pronunciata più volte la Corte di Cassazione, stabilendo che “<i>quando l'interpretazione letterale di una norma di legge sia sufficiente ad esprimere un
significato chiaro ed univoco, l'interprete non deve ricorrere all'interpretazione logica, specie se attraverso questa si tenda a modificare la volontà di legge chiaramente espressa</i>. (...)”. (ex multis, Cass. Sez. Lav., sent. n. 11359 del 17-11-1993). <br>L'interprete, quindi, se dalla lettera della norma può desumere chiaramente il significato di questa, non dovrà utilizzare ulteriori criteri interpretativi.</p>

<h2>Interpretazione logica</h2>

<p>Qualora il senso letterale delle parole non sia univoco e dia luogo a dubbi esegetici, l'interpretazione letterale deve essere integrata dall’interpretazione logica che, in base all’art.12 delle disposizioni sulla legge in generale, indaga l'intenzione del legislatore, l'obbiettivo che si prefiggeva con l'emanazione della norma.<br> Per comprendere la ratio della disposizione possono avere grande importanza i lavori preparatori della norma, che estrinsecano il filo logico seguito dal Legislatore nell'affrontare quella materia ed emanare quel provvedimento. <br> Nel merito, la Cassazione ha affermato che questi hanno un “valore unicamente sussidiario nell'interpretazione di una legge, trovando un limite nel fatto che la volontà da essi emergente non può sovrapporsi alla volontà obiettiva della legge quale risulta dal dato letterale e dalla intenzione del legislatore intesa come volontà oggettiva della norma (“voluntas legis”), da tenersi distinta dalla volontà dei singoli partecipanti al
processo formativo di essa”. (Cass Civ. Sez. III, sent. n. 3550 del 21-05-1988). Criterio parzialmente differente è quello teleologico, che cerca di cogliere lo scopo sociale, politico ed economico della disposizione. <br> Detto criterio richiede di tenere presente, da un lato, il fatto sociale che sta all'origine della norma e che è regolato da questa; dall’altro, ragionando a contrario, le conseguenze che deriverebbero da un’interpretazione ulteriore rispetto a quella immaginata; ragionamento mediante il quale è più semplice escludere le discipline che appaiono fuorvianti.<br> Questo modus operandi ha radici molto antiche, risalenti al diritto romano, ma grazie all’impronta nettamente realistica e concreta di cui è provvisto, secondo alcuni autori, sembra adattarsi perfettamente al dinamismo che caratterizza l'epoca in cui viviamo (MOMMO). <br> Guardando ora ai possibili risultati della combinazione tra i criteri, qualora l'interpretazione letterale fornisca il medesimo significato dell'interpretazione logica o teleologica (<i>vox iuris</i> = ratio legis), avremo un’interpretazione dichiarativa; quando, invece, l’interprete ritenga che il significato della norma debba essere ampliato rispetto alla semplice lettera della legge grazie all’interpretazione logica (vale a dire: il Legislatore ha detto meno di quanto avrebbe voluto), si ha un’interpretazione estensiva, in altre parole che oltrepassa il valore letterale della disposizione. Al contrario, quando per avere un’interpretazione coerente, il significato del dato letterale debba essere ridotto, si parla di interpretazione restrittiva; in seguito alle operazioni di interpretazione si deduce che la norma dice più di quanto effettivamente il Legislatore volesse statuire. <br>L'interprete, quindi, opera una restrizione delle possibili interpretazioni letterali della norma, attribuendole solo uno dei significati plausibili in quanto più aderente alla logica del sistema.</p>

<h2>Interpretazione sistematica</h2>

<p>L’interpretazione sistematica di una norma, che non può porsi in antitesi con il dato letterale e quello logico, ha il fine di arrivare al significato della disposizione mediante la lettura del sistema legislativo complessivo, ossia considerando la disciplina vigente in cui si inserisce la norma da interpretare. <br> Il metodo in analisi richiede un collegamento ed un successivo raffronto tra la norma
e il sistema, in quanto il significato della disposizione è esplicitato tenendo conto della connessione con le altre norme e del contesto in cui è collocata, sulla base di una presunzione di coerenza normativa. <br> <p>In ultima analisi, si può definire logico-sistematica quell’interpretazione che si preoccupa di evitare contrasti sia nell'ambito di un singolo dato normativo, che considerando l'ambito della disciplina in cui è inserito. <br> <p>Alcune volte, al fine di indagare l’interpretazione sistematica, ci si riferisce al cd. <u>criterio storico</u>, ovvero si considerano le passate versioni della medesima norma, indagando la ratio che ha spinto il legislatore alla modifica e rapportando le due discipline in modo da comprendere il loro funzionamento e l’ambito di applicazione.</p>

<h2>Interpretazione adeguatrice</h2>

<p>Questo criterio consiste nell’interpretare la disposizione in esame in modo che non violi norme di rango superiore (come a volte accade con regolamentazioni di provenienza Comunitaria). <br> Pertanto, generalmente, questo tipo di interpretazione tende a preservare la validità ai testi normativi, impedendo che gli stessi risultino incostituzionali o contrastanti con norme di rango superiore e, quindi, illegittimi. <br> Detto concetto può essere facilmente chiarito con un esempio. Immaginiamo che una disposizione legislativa, nel suo significato letterale, ammetta due confliggenti interpretazioni, n1 e n2, tali che n1 sia conforme ad un principio o ad una norma di rango più elevato e n2 sia invece confliggente con gli stessi. <br> In tal caso, se la disposizione in questione fosse intesa nel senso n2, sarebbe ovvia l'insorgenza di un'antinomia. <br> Detta antinomia potrebbe invece evitarsi semplicemente utilizzando l’interpretazione n1. <br> L’interprete, nel dubbio, è chiamato a privilegiare l'interpretazione conforme alla norma di rango superiore, per cui dovrà optare per la lettura n1. <br> Costituiscono esempi lineari di applicazione del criterio in esame tutte le sentenze cd. “<i>interpretative</i>” della Corte costituzionale, sia quelle interpretative di accoglimento, che di rigetto. <br> Nelle prime, la Corte evita di dichiarare costituzionalmente illegittima un'intera disposizione, limitandosi a dichiarare non valida l’interpretazione fornita da un giudice di merito tra le sue possibili interpretazioni; nelle seconde, le sentenze interpretative di rigetto, il fenomeno è ancora più chiaro: la Consulta evita di dichiarare costituzionalmente illegittima una norma (rigettando, quindi, la questione di legittimità proposta), ma la interpreta in modo tale che questa risulti conforme al dettato costituzionale. <br> Ancora, si esercita un'interpretazione adeguatrice quando si legge un decreto legislativo delegato in modo che risulti conforme alla legge di delegazione, piuttosto che contrastante con la stessa, ma anche quando si interpreta una legge regionale di potestà concorrente in conformità alle leggi statali quadro, nelle quali sono espressi i principi fondamentali della materia di cui trattasi.</p>

<h2 id="analogia">L’analogia</h2>

<p>Tutte le volte in cui nessuno dei criteri sopra esposti può trovare applicazione al fine di risolvere la questione presentata da un caso concreto, per l'assenza di una disciplina precipua, si delinea una <b>lacuna</b> normativa, ovviamente non accettabile dall’ordinamento che non può tollerare un vuoto di tutela. <br>  L’interprete potrà appianare (come si vedrà in seguito, non sempre, in realtà) detto
vuoto mediante l'istituto dell’<b>analogia</b>. <br> Esistono due forme di analogia, previste dall'art. 12 delle Disposizioni sulla legge in generale: l'<i><b>analogia legis</b></i> e l'<i><b>analogia iuris</b></i>. <br> La <u>prima</u> ricorre qualora il giudice utilizzi una disciplina prevista per una fattispecie affine a quella prospettatasi. <br> Ovviamente è necessario che l'interprete individui un legame che accomuna le disposizioni, come la medesima <i>ratio legis</i>. <br> La <u>seconda</u> ricorre invece quando nemmeno l'analogia legis risulta sufficiente a dare una risposta adeguata al caso concreto, e consiste nell’affidarsi ai principi generali dell'ordinamento giuridico, previsti dalla Costituzione, dalle consuetudini o dalla lettura del sistema di leggi di riferimento.</p>

<div class="def">
<p>Le “<b>Disposizioni della legge in generale</b>”, anche dette “Disposizioni Preliminari al Codice Civile” o “<b>Preleggi</b>” sono un insieme di trentuno articoli (di cui diciannove ormai abrogati da norme successive), posti a premessa del Codice Civile del 1942, emanate con l'allora R.D. n.262/1942. <br> Sono considerate norme di natura ordinaria, al pari delle disposizioni del codice e, quindi, anche altre norme possono derogare ad esse e viceversa. Il primo capo (artt.1-9) delinea le fonti del diritto che vedremo immediatamente, mentre il secondo capo riguarda l'applicazione, l'interpretazione e l'integrazione della legge in generale. Con la legge n.218/1995, infine, si è provveduto ad abrogare gli artt. 17-131, che riguardavano la condizione giuridica dello stranieto, per far convolgere le norme di natura internazional-privatistica in un unico corpus organico.</p>
</div>

<p>È bene precisare che non tutti i rami del diritto sono toccati dalla disciplina analogica. Il diritto penale è espressamente escluso da tale tipo di interpretazione dall'art. 25 comma 2 Cost. (oltre che dall’art. 14 delle Disposizioni sulla legge in generale), che prevede il principio di stretta legalità penale: nessuno può essere punito per un fatto che, nel momento in cui è stato compiuto, non era espressamente previsto come reato dalla legge. <br> L'esclusione dell'applicazione dell'analogia (sia legis che iuris) nel diritto penale, si desume, inoltre, dagli artt. 1 e 199 del c.p., per i quali nessuno può essere sottoposto a pena o a misura di sicurezza se non sulla base di una norma di legge. <br> Si discute, in dottrina e in giurisprudenza, se l'analogia, sulla scorta dell'art. 14 delle preleggi richiamato, debba essere esclusa del tutto dall'ambito del diritto penale  generalmente considerato o se il divieto valga esclusivamente per l'analogia in malam partem, così consentendo uno spazio d'applicazione per l'analogia in bonam partem da valutare caso per caso, per esempio nell’ambito delle cause di giustificazione, di esclusione dell’imputabilità e della punibilità. <br> Il ragionamento logico seguito dalla dottrina dominate, che avalla la possibilità di estendere in bonam partem l'istituto dell’analogia, fa leva sulla ratio dell'istituto. Infatti, non può negarsi che il divieto penale di analogia scaturisca al fine di impedire che un soggetto possa essere incriminato per un fatto non previsto letteralmente dalla legge penale, e dunque per tutelare dall’arbitrio giudiziale ogni individuo, a protezione del diritto inalienabile e fondamentale alla libertà personale. Detto rischio di certo non si ripresenta in caso di estensione analogica delle norme scriminanti, o che comunque comportano un giovamento per il reo, quindi verrebbe meno lo scopo decisivo del divieto. <br> Inoltre, si sottolinea come le discipline relative alle cause di giustificazione non siano proprio di matrice penale, ma di portata universale, pertanto valide ad escludere qualsiasi tipo di sanzione in qualunque parte dell'ordinamento; pertanto, resterebbero escluse dall’ambito di applicazione dell'art. 14 delle Preleggi. <br> Questa interpretazione, se pur mai esplicitamente abbracciata, è stata fatta propria dalla Corte di Cassazione, che in numerose decisioni ha usato il ragionamento sotteso all’analogia in bonam partem (senza mai farne menzione) per consentire di scriminare determinate condotte che altrimenti avrebbero avuto rilevanza penale; si pensi, ad esempio, alla legittima difesa anticipata, o alla scriminante non codificata  dell'esercizio di un'attività sportiva per il caso di lesioni, ma anche l’attività medico-chirurgica. <br>  Un altro caso di esclusione, previsto dal già menzionato art. 14, riguarda le <b>leggi eccezionali</b>, norme che fanno eccezione a regole generali; così definite, secondo parte della dottrina, sembra non esservi una differenza tra norme speciali e norme eccezzionali, in quanto entrambe derogano la disciplina generale. In verità un'atrla definizione si rinviene nell'<a href="../penale/cp.html#2">art. 2 comma 5 c.p.</a>, che descrive di regole adottate in <u>ipotesi eccezionali</u>. In questo caso, un esempio di normativa eccezionale potrebbe individuarsi, in Italia, nella legge annonaria, riguardante la distribuzione e il mercato del cibo nel secondo dopoguerra. <br> La <i>ratio</i> dell'esclusione è chiara: tanto le norme speciali quanto le norme eccezionali scavalcano alcune regole generali, al fine di adattare certi istituti alle particolarità specifiche di un determinato settore o a causa di particolari situazioni concrete che esigono un intervento derogativo. <br> Ne consegue che un intervento analogico nell'applicazione della normativa contrasterebbe apertamente con le esigenze poste alla base del provvedimento, che ha incluso solo quelle fattispecie, per cui sussiste una particolare esigenza, e non altre.</p>

<section aria-label="End">
<a href="interpretazione_fonti.html">&#171;L'interpretazione delle fonti</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
