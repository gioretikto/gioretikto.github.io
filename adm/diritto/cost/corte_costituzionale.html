<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Corte Costituzionale"/>
	<title>Corte Costituzionale</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Corte Costituzionale</h1>

<p>La Costituzione italiana, per il fatto di essere una Costituzione <i>rigida</i>, ovvero non modificabile con legge ordinaria, impone la presenza necessaria di un organo giurisdizionale che ne garantisca il pieno rispetto, quale legge fondamentale dello Stato collocata al  primo posto nella gerarchia delle fonti. <br> L'<a href="cost.html#134">art. 134</a> Cost., affida alla Corte costituzionale il giudizio sulle <b>controversie relative alla legittimità delle leggi e degli atti che hanno forza di legge dello Stato e delle Regioni</b>.</p>

<p>Il giudizio della Corte è di <i>tipo suvvessivo</i>: i giudici  costituzionali, infatti, giudicano di leggi e atti normativi successivamente alla loro entrata in vigore. Il sistema di giustizia, inoltre. è di <i>tipo indiretto</i>, in quanto non è data la possibilità ai cittadini di ricorrere direttamente alla Corte, che può essere chiamata in causa esclusivamente dal giudice dinanzi al quale sia sollevata questione di incostituzionalità. L'unico caso di giudizi in via diretta è quello riservato allo Stato quando impugna una legge regionale e alla Regione quando impugna una legge dello Stato o di altra Regione. <br> Gli atti dichiarati <i>incostituzionali</i>, perché contrastanti con il dettato della Costituzione, non possono più essere applicati, né dagli altri giudici, né da qualsiasi altra autorità.</p>

<p>Compito ulteriore della Corte costituzionale, come organo cui è affidato il controllo di costituzinalità di atti e comportamenti degli organi statali e regionali, è qullo di giudicare sui <b>conflitti di attribuzione</b> fra i poteri dello Stato, fra lo Stato e le Regioni e tra le Regioni (artt. <a href="costituzione.html#127">127</a> e <a href="cost.html#134">134</a> Cost.). <br> Le condizioni, le forme, i termini di proponibilità dei giudizi di legittimità costituzionale sono stabiliti da apposita legge costituzionale (<a href="costituzione.html#137">137 Cost.</a>. La disciplina della Corte costituzionale è coperta infatti da <i>riserva assoluta di legge</i>. <br> La Corte ha anche funzioni giudicanti nell'unico, e gravissimo, caso previsto dall'<a href="cost.html#90">art. 90 Cost.</a> concernente la <b>messa in stato d'accusa</b>, da parte del Parlamento, del <b>Presidente della Repubblica</b> per <i>alto tradimento e attentanto contro la Costituzione</i>. In tal caso la sua composizione viene integrata da giudici "laici".<br> Infine, la L.352/1970 affida alla Corte costituzionale il <b>giudizio sull'amministrazione delle richieste di referendum abrogativo</b>. </p>

<h2>Composizione della Corte e status dei giudici</h2>

<p>La Corte costituzionale è composta da 15 giudici, scelti fra magistrati anche a riposo delle giurisdizioni superiori ordinaria e amministrativa, professori ordinari di università in materie giuridiche e avvocati dopo venti anni di servizio. Dei 15 giudici:</p>

<ul>
	<li><p><b>cinque</b> vengono eletti dal <b>Parlamento in seduta comune</b>, con votazione a scrutio segreto  e maggioranza dei due terzi dei componenti l'assemblea; dopo il terzo scrutino è sufficiente la maggioranza dei tre quinti;</p></li>
	<li><p><b>cinque</b> vengono nominati dal Presidente della Repubblica nell'esercizio di un potere sostanzialmente e formalmente presidenziale in quanto non vi è alcuna proposta da parte del Governo;</p></li>
	<li><p><b>cinque</b> vengono eletti dalle <b>supreme magistrature ordinarie e amministrativa</b> (tre fra i magistrati di Cassazione, uno fra quelli del Consiglio di Stato e uno fra i magistrati della Corte dei Conti).</p></li>
</ul>

<p>Nei <b>giudizi d'accusa contro il Presidente della Repubblica</b>, intervengono, oltre i giudici ordinari della Corte, sedici membri tratti a sorte da un elenco di cittadini aventi i requisiti per l'eleggibilità a senatore, che il Parlamento compila ogni nove anni mediante elezione con le stesse modalità stabilite per la nomina dei giudici ordinari. </p>

<p>I giudici costituzionali durano in carica <b>nove anni</b> e il loro mandato non è rinnovabile. La Corte elegge fra i suoi componenti il <b>Presidente</b>, che resta in carica per tre anni. Al pari dei parlamentari, i membri della Corte non possono essere perseguiti per le opinioni manifestate e i voti espressi nell'esercizio delle loro funzioni (<b>insindacabilità</b>); né possono essere arrestati o sottoposti a giudizio penale senza autorizzazione della Corte stessa (cd. <b>immunità penale</b>); inoltre, non possono essere rimossi, né sospesi dal loro ufficio se non nell'esercizio delle loro funzioni (<b>inamovibilità</b>). <br>L'ufficio di giudice della Corte costituzionale è <b>incompatibile</b> con quello di membro del Parlamento, di consigliere regionale, di avvocato e di ogni altra carica e ufficio indicato dalla legge.</p>

<h2>Il controllo di legittimità costituzionale delle leggi</h2>

<p>Il controllo delle leggi si fonda sul sospetto di illegittimità costituzionale di leggi e atti aventi forza di legge dello Stato e delle Regioni. A tale sindacato non si sottraggono neance le <b>leggi costituzionali e di revisione costituzionale</b>. Sono invece sottratti i <b>regolamenti parlamentari</b>, in quanto espressione dela autonomia costituzionale della Camera e del Senato. Il <b>parametro di giudizio</b>, ovvero il termine di confronto impiegato nel giudicare la legittimità degli atti legislativi, è generalmente rappresentato dalle norme costituzionali che si ritengono violate. <br>sono previsti due modi per attivare il giudizio di legittimità costituzionale: uno principale (o in via d'azione) e l'altro incidentale (o in via indiretta). <br> Il <b>giudizio in via principale</b> si instaura attraverso <b>il ricorso dello Stato</b> avverso una legge regionale o il <b>ricorso delle Regioni</b> avverso una legge delo Stato o di altre Regioni. Con tale tipo di procedimento la qeustione di legittimità è posta direttamente con una procedura <i>ad hoc</i>, e senza la necessità di una concreta applicazion della legge ritenuta incostituzionale. <br> Il <b>giudizio in via incidentale</b>, invece, s'instaura nell'ambito di un procedimento giurisdizionale e invece, s'instaura nell'ambito legittimità costituzionale di una norma necessaria per decidere nel giudizio <i>a quo</i>. La questione può essere <b>posta da una delle parti o sollevata d'ufficio dal giudice</b>, il quale dovrà preliminarmente verificare la <i>rilevanza</i> della questione per la risoluzione del giudizio in corso e la non manifesta infondatezza della stessa, il che significa che la questione non deve essere palesemente priva di ogni fondamento giuridico.</p>

<p>Qualora riscontri l'assenza dei presupposti perché si possa procedere ad un giudizio di merito, la Corte dichiara l'<b>inammisibilità della questione</b>. Se, invece, ritiene la question «non fondata», la Corte emette <b>pronuncia di rigetto</b>, priva di efficacia <i>erga omnes</i>. L'unica preclusione è <i>inter partes</i>, per cui non è possibile riproporre la stessa questione da parte dello stesso giudice nello stesso stato e grado del processo. Nulla vieta, pertanto, che altro giudice possa sollevare la medesima questione. <br> Se ritiene che il giudice <i>a quo</i> abbia fornito un'errata interpretazione della norma impugnata, la Corte, nel dichiarare infondata la questione, emette <b>sentenza interpretativa di rigetto</b>, sempre con effetti <i>inter partes</i>, dunque non vincolante per gli operatori del diritto. <br> Sono <b>sentenze di accoglimento</b>, invece, quelloe con cui la Corte dichiara l'illegittimità costituzinale della disposizione impugnata. La pronuncia, dal giorno successivo alla sua pubblicazione, ha effetti costituitivi <i>erga omnes</i>, assimilabili a quelli dell'annullamento (tali effetti regolat dalla norma dichiarata incostituzionale e ormai esauritisi. La decisione delle Corte è pubblicaa e comunicata alle Camere e ai Consigli regionali interessati, affinché, ove lo ritengano necessario, provvedano nelle forme costituzionali. </p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</article>

</body>
</html>
