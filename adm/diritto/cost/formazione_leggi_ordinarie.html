<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Il procedimento di formazione delle leggi ordinarie"/>
    <title>Il procedimento di formazione delle leggi ordinarie</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>Il procedimento di formazione delle leggi ordinarie</h1>

<p>Il procedimento di formazione della <b>legge ordinaria</b> si articola in 3 fasi:</p>

<ol>
	<li><p>l'iniziativa legislativa o fase introduttiva;</p></li>
	<li><p>l'approvazione delle Camere o fase costituitiva;</p></li>
	<li><p>la promulgazione e la pubblicazione o fase integrativa dell'efficacia.</p></li>
</ol>

<h2>La fase dell'iniziativa legislativa</h2>

<p>La fase dell'<b>iniziativa legislativa</b> è attivata con la presentazione, a una delle Camere, di un <b>progetto o disegno di legge</b> (i due termini sono usati promiscuamente in Costituzione e nei regolamenti parlamentari), scritto e redatto in articoli. Se il progetto o disegno è presentato contemporaneamente a entrambe le Camere, il loro Presidenti devono raggiungere un'intesa per evitare che entrambe esaminino, contemporaneamente progetti di analogo contenuto. <br> Titolari dell'iniziativa legislativa sono quelli elencati dall'<a href="costituzione.html#71">art. 71</a> (il Governo, ciascun membro delle Camere, gli organi e gli enti ai quali sia conferita da legge costituzionale e il popolo) o individuati da altre disposizioni costituzionali (il CNEL, <i>ex</i> art. 99, i Consigli regionali <i>ex</i> art. 121, co. 2). <br> L'iniziativa governativa si esercita mediante presentazione di un disegno di legge preventivamente deliberato dal <b>Consiglio dei Ministri</b>, su proposta di uno o più Ministri, e successivamente autorizzato dal Presidente della Repubblica, con decreto controfirmato.<br><b>Ciascuna membro del Parlamento</b>, da solo o unitamente ad altri parlamentari, eventualmente anche un intero Gruppo parlamentare, può presentare una proposta di legge alla Camera di appartenenza. L'iniziativa parlamentare, per quanto molto diffusa, non riesce in genere a ottenere in Parlamento le maggioranze necessarie per trasformarsi in legge, soprattutto se si tratta di parlamentari dell'opposizione. <br> Il <b>CNEL</b> ha un'iniziativa legislativa, autonoma per le materie riguardanti l'economia e il lavoro attribuite dalla legge (L. 939/1986), così come previsto dall'art. <a href="costituzione.html#99">99 Cost.</a>. <br> Il <b>popolo</b> esercita l'iniziativa legislativa, mediante presentazione di un progetti di legge sottoscritto da almento 50.000 elettori, iscritti nelle liste per l'elezione alla Camera dei deputati. <br> Il <b>Consiglio regionale</b> delle Regioni a statuto ordinario ha la facoltà di fare proposte di legge alle Camere (art. 121, co. 2, Cost.). Gli statuti di quattro Regioni speciali (Sicilia, Sardegna, Friuli Venezia Giulia e Trentino Alto Adige), invece, restringono tale iniziativa legislativa dei rispettivi Consigli regionali alle sole materie di interesse regionale. <br> I progetti di legge, non ancora approvati dalla Camera alla quale siano stati presentati, possono essere <b>ritirati</b>. Al termine di ciascuna legislatura, invece, <b>decadono automaticamente</b> i progetti di legge, non approvati in via definitiva. Ciò nondimeno i progetti decaduti, qualora risultino già approvati da almeno una Camera e siano ripresentati entro i primi sei mesi della nuova legislatura, beneficiano di un <b>procedimento accelerato</b>, (art. 81, co. 1, Reg. Senato; art. co. 1 Reg. Camera).</p>

<p class="small">Non decadono i progetti di iniziativa popolare (art. 74 co. 2, Reg. Senato; art. 107 co, 4. Reg Camera); i progetti approvati definitivamente da entrambe le Camere ma rinviati dal Presidente della Repubblica per una nuova deliberazione (prassi parlamentare non sorretta da norme specifiche); i disegni di conversione di decreti legge non ancora scaduti (prassi parlamentare non sorretta da norme specifiche).</p>

<h2>Le fasi istruttoria e decisoria</h2>

<p>Il progetto o disegno di legge può essere assegnato:</p>

<ul>
	<li><p>ad un'<b>unica Commissione</b> (permanente) competente per materia;</p></li>
	<li><p>a più <b>Commissioni riunite</b>, laddove non sia possibile individuare una comptenza prevalente;</p></li>
	<li><p>a <b>Commissioni speciali</b> costituite <i>ad hoc</i>.</p></li>
</ul>

<p>L'assegnazione è operata, al Senato, dal Presidente, e alla Camera, attraverso procedure diverse a seconda del procedimento che intende adottare. <br> Dopo che il progetto o disegno di legge è assegnato, viene scelto il procedimento attrverso il quale verrà discusso e votato. Ci sono tre strade possibile: quella del procedimento ordinario, quelle del procedimento deliberante e quelle del procedimento redigente. La scelta influisce sulle modalità di svolgimento sia della <b>fase istruttoria</b>, che di quella <b>decisoria</b>.</p>

<h3>Il procedimento ordinario</h3>

<p>Nel procedimento ordinario le Commissioni operano <b>in sede referente</b>, svolgono, cioè <i>attività istruttoria</i> esaminando i progetti o disegni di legge (a tal fine possono disporre <i>indagini conoscitive</i> per documentarsi sui porblemi oggetto della legge, chiedere pareri o consulenze ad altri organi o a soggetti estranei) e riferendone con una <i>relazione</i> all'Assemblea. La relazione è <i>obbligatoria</i> per la Commissione ma <i>non vincolante</i> per l'Assemblea, che pu ò anche non tenerne conto.</p>

<p id="emendamento">In Commissione il progetto di legge viene esaminato, discusso ed eventualmente modificato con l'aggiunta di articoli o la presentazione di <b>emendamenti</b>. L'<i>emendamento</i> è un'iniziativa legislativa incidentale, con carattere aggiuntivo, soppressivo, sostitutivo o modificativo di un progetto di legge, la cui titolarità spetta ai singoli membri del parlamento. Il diritto agli e. è disciplinato dai regolamenti delle due Camere e dall'art. 15 L. 400/1988 per quel che riguarda gli e. apportati al testo di un decreto-legge in sede di conversione.<br> Al termine dell'esame la Commissione:</p>

<ul>
	<li><p>vota un testo da presentare all'Assemblea;</p></li>

	<li><p>una o più relazioni di maggioranza, con cui accompagnare il testo, ed eventualmente una o più relazioni di minoranza, accompagnate da un testo almeno parzialmente alternativo a quello di maggioranza, con le quali si invita l'Assemble ad approvare o a respingere il progetto;</p></li>

	<li><p>nomina un <b>Comitato di nove o sette membri</b> (cd. Comitato dei nove alla Camera dei deputati, Sottocommissione al Senato) che ha il compito di pronunciarsi, prima della loro discussione, sugli emendamenti eventualmente presentati direttamente in Assemblea;</p></li>
</ul>

<p>La <b>fase deliberativa</b> si svolge in Assemblea attraverso i seguenti momenti: discussione generale del testo in aula, discussione e votazione dei singoli articoli (vontando prima gli <i>emendamenti</i>, poi gli <i>articoli così come modificati</i>) e votazione finale del testo così come eventualmente modificato.</p>

<p class="small">Il <b>voto finale</b> permette di verificare che la maggiornanza formatasi di volta in volta sul singolo articolo sussista nache per l'approvazione del progetto dnel suo complesso. La votazione − che di norma vviene a <b>scrutinio palese</b>, mediante procedimento elettronico − è preceduta dalle <b>dichiarazioni di voto</b> dei Presidenti di ciascun Gruppo parlamentare, che così possono illustrare i motivi e gli orientamenti di voto del proprio gruppo, e dall'eventuale <b>coordinamento del testo</b>, al fine di verificare la correttezza formale delle disposizioni fino a quel momento approvate, la loro compatibilità reciproca e consiliabilità con lo scopo della legge stessa.</p>

<p>Tale procedimento è <i>obbligatorio</i> per:</p>

<ul>
	<li><p>leggi in materia costituzionale ed elettorale;</p></li>
	<li><p>leggi di delegazione legislativa;</p></li>
	<li><p>leggi di automatizzazione alla ratifica di trattati internazionali;</p></li>
	<li><p>legge di approvazione del bilancio dello Stato;</p></li>
</ul>


<h3>Il procedimento deliberante (o in sede legislativa)</h3>

<p>Nel procedimento in sede legislativa, tutte le fasi del procedimento ordinario si svolgono nella Commissione permanente competente per materia. <br> La Commissione agisce <b>in sede deliberante</b>, in qunto non solo svolge attività istruttoria, ma ha anche il potere di approvare la legge (<a href="costituzione.html#72">art. 72, co. 3 Cost.</a>). Pertanto, la Commissione procede all'esame preliminare del progetto, alla sua discussione, alla votazione dei singoli articoli e alla votazione finale del progetto o disegno di legge.</p>

<p>Per evitare possibili abusi della Commissione, che pur sempre una composizione più ristretta dell'Assemblea, sono previste le seguenti garanzie:</p>

<ul>
	<li><p>la redazione e distribuzione obbligatoria a tutti i membri della Camera di <b>resoconti sommari delle sedute</b> delle Commissioni in sede deliberante, grazie ai quali l'Assemblea può esercitare un controllo sui lavori in Commissione, anche al fine di esercitare il potere di rimessione a sé stessa del progetto di legge;</p></li>

	<li><p>il riconoscimento al Governo, ad un decimo dei componenti di ciascuna Camera o ad un quindo dei componenti la Commissione, del <b>potere di chiedere</b> − finché non sia intervenuta l'apporvazione definitiva da parte della Commissione − <b>che il progetto sia rimesso all'Assemblea</b>, per la sola votazione finale o anche per la votazione e discussione dei singoli articoli.</p></li>
</ul>

<p class="small">Il procedimento deliberante non è mai ammesso per i progetti o disegni di legge per i quali la Costituzione preveda una <b>riserva di assemblea</b>. Tale riserva è prevista dall'art. 72, co. 4, Cost. e dalle disposizioni dei regolamenti parlamentari per progetti in materia costituzionale ed elettorale, disegni di legge di delegazione legislativa, di autorizzazione alla ratifica di trattati internazionali, di approvazione di bilanci, di conversione di decreti-legge, per la legge europea e quella di delegazione europea e per le leggi rinviare dal Presdidente della Repubblica per un riesame del Parlamento.</p>

<h2>Il procedimento redigente (o misto)</h2>

<p>Il procedimento <b>in sede redigente</b> − disciplinato soltanto dai regolamenti parlamentari − rappresenta un <b>procedimento intermedio fra quello ordinario e quello deliberante</b>, in quanto comporta una collaborazione e una ripartizione di compiti fra Assemblea e Commissioni in sede di approvazione.<br> Alla Camera (<a href="regolamento_Camera.html#96">art. 96 Reg.</a>) l'Assemblea, anche su richiesta unanime dei rappresentanti dei Gruppoi parlamentari, può decidere di deferire alla Commissione il compito di procedere alla <b>formulazione degli articoli</b> di un progetto di legge, riservandosi l'approvazione dei singoli articoli, senza dichiarazioni di voto e senza possibilità di emendamenti, e del testo finale, con dichiarazioni di voto. L'Assemblea può stabilire, all'atto del deferimento, <b>criteri e principi direttivi</b> per la formulazione del testo degli articoli.</p>

<p>Al Senato. (<a href="regolamento_Senato.html#36">art. 36 Reg.</a>) spetta invece al Presidente il compito di assegnare (o trasferire, quando ne faccia richiesta la Commissione unanime e il Governo dia il proprio assenso) alle Commissioni i disegni di legge, riservando all'Assemblea la votazione sui singoli articoli e la <b>votazione finale del testo</b>, con solo dichiarazioni di voto. Su richiesta di otto senatori è possibile anche in questo caso fissare i <b>criteri informatori</b> a cui la Commissione deve attenersi nella formulazione del testo.</p>

<h2>Il procedimento abbreviato</h2>

<p>Non costituisce un'ulteriore tipologia di procedimento, in quanto si caraterizza semplicimente perché per i <b>disegni di legge dichiarati urgenti</b> (art. 72, co.2) è possibile ridurre alla metà tutti i termini ordinari previsti dai regolamenti parlamentari. <br> La richiesta della procedura abbreviata spetta, alla Camera, al Governo, ad un presidente di grupo o a dieci deputati, mentre al Senato spetta al proponente, al Presidente della Commissione competente o a otto senatori</p>

<h2>La fase integrativa dell'efficacia</h2>

<p>La legge, una volta approvata dalle Camere, è perfetta, ma non ancora efficace. Per diventare tale deve essere completata la fase, appunto di <b>integrazione dell'efficacia</b>.</p>

<p class="small">La legge è un <b>atto complesso</b> e, in quanto tale, è perfetta solo quanto entrambe le Camere hanno votato lo stesso testo. Il progetto respinto da una Camera può essere ripresentato dinanzi alla stessa Camera, con identico contenuto, ma solo dopo sei mesi dal rigetto. Per evitare che il passaggio del progetto fa le due Camere (<b>navetta</b>) si protagga eccessivamente, quando il testo ritorna modificato alla Camera che già lo ha approvato, il riesame è limitato ai soli <b>articoli emendati</b>.</p>

<p>Questa fase è diretta a verificare la legittimità della legge il rispetto delle norme di procedura, nonché a rendere pubblico l'atto normativo, comunicandone il testo nelle forme previste a coloro che sono tenuti a osservarlo. <br> Segnatamente, la fase integrativa dell'efficacia si articola nei seguenti atti:</p>

<ul>
	<li><p>il <b>controllo di legittimità costituzionale formale e sostanziale</b> da parte del Presidente della Repubblica.</p>

	<p class="smalL">Il <i>controllo formale</i> riguarda il rispetto delle norme costituzionali che regolano la procedura di formazione della legge. Il <i>controllo sostanziale</i> mira, invece a salvaguardare il rispetto dei principi e dei contenuti della Costituzione;</p></li>

	<li><p>la <b>promulgazione</b>, atto dovuto del Presidente della Repubblica, che deve essere compiuta entro un mese dall'approvazione della legge (art. 73 Cost.). Il termine può essere abbreviato se le Camere, ciascuna a maggioranza assoluta dei propri componenti, ne dichiarano l'urgenza;</p></li>

	<li><p><b>il <b>visto del Ministro Guardasigilli</b>, il quale è tenuto ad accertare che l'atto non presenti irregolarità formali;</p></li>

	<li><p>la <b>pubblicazione</b> sulla <i>Gazzetta ufficiale della Repubblica italiana</i>, con cui la legge viene portata ufficialmente a conoscenza dei suoi destinatari;</p></li>

	<li><p>l'<b>entrata in vigore</b>.</p>

	<p class="small">La legge entra in vigore dopo il periodo cd. <i><b>vacatio legis</b></i>, ovverosia quandici giorni dalla sua pubblicazione o nei termini più brevi o più lunghi fissati nella stessa legge. Dal momento dell'entrata in vigore la legge si presume conosciuta da tutti i destinatari e non è possibile invocare l'ignoranza per giustificare la sua inosservanza.</p>
</ul>
	
<section aria-label="End">
<a href="leggi_ordinarie.html">&#171;Leggi ordinarie</a>
<a href="index.html">Index</a>
<a href="decreti_legge.html">Decreti Legge&#187;</a>
</section>

</div>

</body>
</html>
