<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Le consuetudini"/>
	<title>Le consuetudini</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Le consuetudini</h1>

<p>L'art. 8 delle disposizioni preliminari al codice civile descrive e disciplina le consuetudini; secondo la classica definizione della dottrina, per consuetudine si intende <blockquote>la ripetizione di un comportamento costante ed uniforme, tenuto dai consociati con la convinzione che tale comportamento sia doveroso in quanto previsto dalla legge o in quanto tutti gli altri assumono il medesimo atteggiamento.</blockquote>

<p>Le origini della consuetudine sono assolutamente risalenti nel tempo, rappresentando la trasposizione della saggezza popolare, tramandata da generazioni, in base alla quale, in tempi molto antichi, erano decise le questioni che oggi si affidano alle leggi. </br> In un ordinamento come il nostro, massicciamente codificato, la consuetudine è una fonte assolutamente residuale, potremmo dire ormai in disuso. </br> Si definisce <b>fonte-fatto</b>, in quanto non proveniente da un atto normativo ma dalla semplice ripetizione materiale di un atteggiamento. </br> È possibile distinguere più tipologie di consuetudine, non tutte però trovano applicazione nell’ordinamento; si distinguono, dunque:</p>

<ul>
	<li><p><b><i>Consuetudo secundum legem</i></b> (consuetudine secondo la legge), disciplinata dall'art. 8, è la consuetudine che integra e specifica una preesistente norma di legge; ne è riconosciuta la cogenza solo qualora richiamata espressamente da una norma.
Consuetudo praeter legem (oltre la legge), che può essere considerata come un autorevole mezzo d'interpretazione della legge scritta nel settore costituzionale e amministrativo (c.d. consuetudine interpretativa). Tali rami del diritto sono, per la loro natura, più mutevoli, sicché le norme che li regolano non sempre riescono a seguirli nella loro rapida trasformazione, potendosi rendere necessaria così un’opera più completa d’interpretazione, che valga a stabilire il contenuto e l'estensione delle norme legislative, specialmente da parte degli organi dell'amministrazione, che sono preposti all'attuazione e all'applicazione della legge. Pertanto, quando si forma, in ordine a queste leggi, la cosiddetta prassi amministrativa, indubbiamente questa ha e deve avere una grande autorità morale, che, però, non può mai elevarsi al grado e alla dignità di una norma giuridica.</p></li>

<li><p><b><i>Consuetudo contra legem</i></b> (contro la legge), cui non si riconosce alcun valore nel nostro diritto positivo. Tale opinione è imposta dall'art. 5 delle disposizioni preliminari al cod. civ., il quale sancisce: "<i>le leggi non sono abrogate che da leggi posteriori per dichiarazione espressa del legislatore, o per incompatibilità delle nuove disposizioni con le precedenti, o perché la nuova legge regola l'intera materia già regolata dalla legge anteriore"</i>.</p>

<p>Orbene, è da ritenere che nell'ordinamento giuridico italiano la consuetudine non possa essere considerata come fonte di produzione autonoma, cioè capace di affiancarsi o sostituirsi alla legge o addirittura di abrogarla. </br> Essa può valere soltanto se espressamente richiamata da una norma, o come strumento interpretativo della stessa. </br> Alle classiche categorie consuetudinarie devono aggiungersi le cd. <b>consuetudini costituzionali</b>, che indicano i rapporti che, nella prassi, si instaurano tra organi costituzionali, colmando delle lacune regolamentari. </br> Tali fonti hanno trovato riconoscimento nella sentenza n. 129 del 1981 della Corte Costituzionale, in tema di controllo della Corte dei conti sulle spese delle amministrazioni pubbliche, dove si legge che “Occorre considerare, al contrario, che la disciplina dettata dalle norme costituzionali scritte, quanto al regime organizzativo e funzionale degli apparati serventi gli organi costituzionali, non è affatto compiuta e dettagliata. Ad integrazione di esse ed in corrispondenza alle peculiari posizioni degli organi medesimi, <u>si sono dunque affermati principi non_ scritti, manifestatisi e consolidatisi attraverso la ripetizione costante di comportamenti uniformi ( comunque retti da comuni criteri, in situazioni identiche o analoghe): vale a dire, nella forma di vere e proprie consuetudini costituzionali</u>. Tale, in particolar modo, è stato ed è il caso dei rapporti fra gli organi costituzionali in esame e la Corte dei conti quale giudice sull'attività gestoria degli agenti contabili dell'amministrazione dello Stato”. Affini, ma diverse dalle consuetudini, sono le <b>convenzioni costituzionali</b>, ovvero quelle regole di comportamento che guidano i differenti organi dello Stato nel rapportarsi tra loro, come le regole di correttezza o di trasparenza poste in essere e ripetute nel tempo. </br> L'esempio classico è quello delle procedure di concertazione tra Governo e Sindacati, o della nomina dei Ministri tra soggetti del partito politico di maggioranza, effettuata secondo la legge dal Capo dello Stato ma concretamente dal Primo Ministro.</p>

<section aria-label="End">
<a href="fonti_enti_locali.html">&#171;Le fonti degli enti locali</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
