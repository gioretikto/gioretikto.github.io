<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Il Presidente della Regione"/>
    <title>Il Presidente della Regione</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>Il Presidente della Regione</h1>

<p>Il Presidente della Regione cumula su di sé una <b>duplice funzione</b>, in quanto <b>rappresentante della Regione</b> e <b>Presidente della Giunta regionale</b>. Per quel che concerne l’elezione del Presidente della Regione, l’art. 122 Cost., come modificato dalla L.cost. 1/1999, prevede, al comma 5, che venga eletto a suffragio universale e diretto, salvo che lo Statuto regionale disponga diversamente. 
La L.165/2004 ha individuato come principio fondamentale, per il Presidente eletto a suffragio universale e diretto, la previsione della <b>non immediata rieleggibilità</b> allo scadere del secondo mandato.
<br>Il Presidente rappresenta la Regione, è quindi titolare di un potere proprio ed esclusivo ogni qual volta la Regione deve manifestarsi come ente unitario; presiede la Giunta, e quindi ne fissa la riunione e l’ordine del giorno, ne dirige i lavori, garantisce l’unità d’indirizzo, coordina i diversi assessorati, ha una funzione di stimolo e di controllo su tutte le attività della Giunta; in qualche Regione è addirittura definito capo dell’amministrazione regionale con poteri diretti di governo dell’apparato amministrativo accanto alla Giunta e ai singoli assessori.</p>

<h2>Le funzioni</h2>

<p>Il Presidente della Regione è organo esponenziale dell'ordinamento regionale e come tale <i>rappresenta l'ente all'esterno</i>. In questa sua veste promulga le leggi, emana i regolamenti regionali, indice i referendum regionali, agisce e resiste nei giudizi di impugnazione di leggi statali e regionali e nei conflitti di attribuzione con lo Stato e le altre Regioni. I Presidenti della Regioni a statuto speciale possono anche partecipare alle <i>sedute del Consiglio dei Ministri</i> che trattano argomenti di interesse regionale, con <i>funzioni consultive</i>. In alcuni casi rappresentano il Governo nella Regione provvedendo, ad esempio, al mantenimento dell'ordine pubblico. <br> Come <b>Presidente della Giunta regionale</b> è posto al vertice dell'organo esecutivo e, in quanto tale, esercita <i>funzioni di indirizzo, coordinamento e vigilanza</i> dell'organo stesso. Qualora sia eletto a suffragio unviersale e diretto, il Presidente dispone anche del potere di nominare e revocare i membri della Giunta ed è in grado, attraverso la minaccia di dimissioni personali che determinerebbero le dimissioni automatiche dell'intera Giunta, di esercitare sugli assessori una fortissima pressione politica. Egli, inoltre, porta anche ad esercuzione le delibere giuntali. <br> Al Presidente sono, poi, attribuite, da leggi statali o regionali, competenze in qualità di <i>organo monocratico</i> e, in tale ambito, <i>dirige le funzioni amministrative</i> eventualmente <i>delegate dallo Stato</i> alla Regione, adegunadosi alle istruzioni del Governo statale.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="giunta_regionale.html">La Giunta regionale&#187;</a>
</section>

</div>

</body>
</html>
