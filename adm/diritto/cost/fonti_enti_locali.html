<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Le fonti locali<"/>
	<title>Le fonti locali<</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Le fonti locali</h1>

<p>Gli atti degli Enti locali cui si riconosce la natura di fonte del diritto sono due: gli statuti e i regolamenti. Così prevede la legge n. 131 del 2003 (recante “Disposizioni per l'adeguamento dell'ordinamento della Repubblica alla legge costituzionale 18 ottobre
2001, n. 3”), la quale all'art. 4 stabilisce che “<i>i Comuni, le Province e le Città metropolitane hanno potestà normativa secondi i principi fissati dalla Costituzione. La potestà normativa consiste nella potestà <b>statutaria</b> e in quella <b>regolamentare</b></i>”. </br> La riforma del Titolo V della Costituzione (L. cost. n. 3 del 2001) ha accresciuto l'autonomia normativa degli Enti locali. Con l'art. 114, comma 2, Cost. è stata riconosciuta per la prima volta <u>rilevanza costituzionale</u> agli statuti di Comuni, Province e Città metropolitane e l'art. 117 comma 6 Cost. ha previsto una più ampia capacità regolamentare stabilendo che tali enti “hanno potestà regolamentare in ordine alla disciplina dell’organizzazione e dello svolgimento delle funzioni loro attribuite</i>”. </br> Pur in assenza di un’equiparabile copertura costituzionale, “il potere normativo è esercitato anche dalle unioni di Comuni, dalle Comunità montane e isolane” (art. 4, comma 5, legge n. 131 del 2003). </br> La potestà normativa degli Enti locali va comunque situata all'interno delle fonti di rango secondario, gerarchicamente sottoposte alle leggi e agli atti aventi forza di legge; pertanto, Statuti e regolamenti non possono considerarsi fonti immediatamente subordinate alla Costituzione.</p>

<h2>Gli Statuti</h2>

<p>Secondo quanto disposto dall'art. 4 della legge n. 131 del 2003 (cd. legge “La Loggia”), “<i>Lo statuto, in armonia con la Costituzione e con i principi generali in materia di organizzazione pubblica, nel rispetto di quanto stabilito dalla legge statale in attuazione dell'articolo 117, secondo comma, lettera p), della Costituzione, stabilisce i principi di organizzazione e funzionamento dell’ente, le forme di controllo, anche sostitutivo, nonché le garanzie delle minoranze e le forme di partecipazione popolare</i>”. </br>
Tale articolo fissa sia i limiti a cui soggiace lo Statuto degli enti locali che il contenuto dello stesso. </br> Sul significato del limite della armonia con la Costituzione, può essere utile ricordare quanto statuito con la sent. n. 2 del 2004 dalla Consulta, descrivendo il (medesimo) limite a cui soggiacciono gli Statuti regionali: “<i>per ciò che riguarda il rapporto fra la potestà statutaria ed i suoi limiti, questa Corte ha chiarito che gli statuti regionali non solo, come tutte le norme giuridiche del nostro ordinamento, devono rispettare puntualmente ‘ogni disposizione della Costituzione’, ma devono anche rispettarne lo spirito, in nome della pure costituzionalmente necessaria ‘armonia con la Costituzione’ (sentenza n. 304 del 2002); ciò che, più recentemente, ha trovato conferma nell'affermazione che gli statuti ‘dovranno essere in armonia con i precetti ed i principi tutti ricavabili dalla Costituzione’ (sentenza n. 196 del 2003)</i>”. </br> L'art. 117 comma2, lett. p), assegna alla competenza legislativa esclusiva dello Stato “legislazione elettorale, organi di governo e funzioni fondamentali di Comuni, Province e Città metropolitane”. Appare ovvio, pertanto, che allo Statuto resti la disciplina dell’organizzazione e del funzionamento dell’ente, nel rispetto di quanto già stabilito dalla legislazione statale, gerarchicamente superiore. </br> Ancora, come previsto dall'art. 4 della legge n. 131 del 2003 sono di competenza dello Statuto dell’ente locale i seguenti settori:</p>

<ul>
	<li><p>i principi di organizzazione e funzionamento dell’ente;</p></li>
	<li><p>le forme di controllo, anche sostitutivo;</p></li>
	<li><p>le garanzie delle minoranze;</p></li>
	<li><p>le forme di partecipazione popolare</p></li>
</ul>

<p>L'elenco non è da considerarsi tassativo, in virtù delle competenze residuali dell'Ente.</p>

<section aria-label="End">
<a href="fonti_regionali.html">&#171;Fonti regionali</a>
<a href="index.html">Index</a>
<a href="consuetudini.html">Le consuetudini&#187;</a>
</section>

</div>

</body>
</html>
