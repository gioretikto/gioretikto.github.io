<!DOCTYPE html>
<html lang="en">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Forma di Stato"/>
    <title>Forma di Stato</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>Forma di Stato</h1>

<p>L’espressione «<b>forma di Stato</b>» indica il rapporto che intercorre tra chi detiene il potere e coloro che ne sono assoggettati, e quindi il rapporto che si realizza fra autorità e libertà (MORTATI).</p>

<p class="small">Nel corso dei secoli si è assistito ad una graduale evoluzione dalle forme di Stato con il passaggio dallo Stato assoluto a quello liberale per giungere infine, dopo le esperienze particolari dello Stato totalitario e dello Stato socialista che hanno caratterizzato gran parte del XX secolo, allo Stato democratico e sociale.</p>

<h3>Lo Stato assoluto</h3>

<p>Lo Stato assoluto, è il <b>regime politico in cui il potere è esercitato dal sovrano senza restrizioni e limitazioni</b>.
Lo Stato assoluto si caratterizza per l’assenza di divisione dei poteri, tutti riconducibili alla persona del Sovrano. Questi, nella cui persona si incarna lo Stato stesso (si attribuisce a Luigi XIV l’espressione «l’État c’est moi», ovvero «lo Stato sono io»), ha poteri illimitati ed è libero da qualunque vincolo legislativo (legibus solutus), ponendosi al di sopra del diritto in qualità di fiduciario di Dio in terra.<br> Non esiste ancora un sistema di tutela dei sudditi, né si può parlare di diritti, ma solo di pretese spettanti a chi dispone di titoli di proprietà.<br>La società civile è rigidamente frazionata in ceti, ai quali si appartiene per diritto di nascita, dal momento che la mobilità sociale è molto limitata.<br> Il monarca resta comunque dipendente dal ceto nobiliare, di cui è espressione e dal quale drena le risorse necessarie a sostenere le sue ingenti spese, riconoscendo in cambio privilegi e forme di autonomia.<br> Nella sua forma illuminata lo Stato assoluto si presenta come <b>Stato di polizia</b> (dal greco <i>polis</i> = città), orientato ad accrescere il benessere dei sudditi attraverso una compiuta direzione e regolamentazione delle attività sociali.</p>

<h3>Lo Stato liberale e lo Stato di diritto</h3>

<p>La trasformazione dell’economia da sistema prevalentemente agricolo a sistema industrializzato segna il periodo che va dalla fine del XVIII alla metà del XIX secolo e favorisce l’ascesa della borghesia imprenditoriale le cui richieste di partecipare alla gestione del potere si fanno sempre più pressanti. <br> Elementi caratterizzanti dello <b>Stato liberale</b> sono:</p>

<ul>
	<li><p>la <i>natura rappresentativa dei sistemi costituzionali</i>, per cui la legittimazione del potere politico è ravvisata nella volontà dei consociati che eleggono i componenti delle assemblee rappresentative;</p></li>

	<li><p>l’<i>introduzione di nuove regole di gestione del potere</i> secondo il modello della tripartizione delle funzioni statali (legislativa, esecutiva, giurisdizionale);</p></li>

	<li><p>il ridimensionamento dei compiti dello Stato, destinato solo a garantire l’ordine e la sicurezza;</p></li>

	<li><p>la <i>soggezione dei pubblici poteri alla legge</i> (<b>Stato di diritto</b>).</p></li>

	<li><p>Il cittadino inizia ad essere <i>tutelato</i>, come individuo, contro lo strapotere del Re e dell’apparato amministrativo.</p></li>
</ul>

<h3>Lo Stato autoritario e lo Stato totalitario</h3>

<p>È <b>autoritario</b> lo Stato che si contrappone ideologicamente allo Stato democratico e si <b>ispira ai principi dell’autorità
e della gerarchia, in dispregio dei valori ed ideali di libertà e di uguaglianza</b>.<br>
Lo Stato autoritario è una forma contemporanea di Stato che tutela e privilegia i poteri dei governanti, allo scopo di consentire ai cittadini politicamente più fedeli al sistema di ergersi a classe di governo sotto l’egida dello Stato-apparato.<br> Secondo LINZ, il «regime autoritario» è un sistema a pluralismo politico limitato in cui la classe politica non rende conto del proprio operato agli elettori (cioè al popolo), che a differenza del totalitarismo non si avvale di un’ideologia ufficiale e della mobilità capillare.<br>
La presenza del<i> pluralismo politico limitato</i> costituisce una delle chiavi per <i>differenziare autoritarismo e totalitarismo</i>,
nel quale pluralismo politico e democrazia sono del tutto assenti.<br> LINZ identifica nei regimi autoritari una particolare <i>mentalità</i> di gestione del potere: la mobilitazione delle masse è debole, salvo in momenti particolari (minacce interne o esterne).</p>

<p>I regimi autoritari si distinguono da quelli totalitari proprio perché ideologicamente ed organizzativamente incapaci di mobilitare in maniera permanente le masse.<br> Mentre i regimi <i>autoritari</i> richiedono una <i>partecipazione discontinua e agnostica</i>, i regimi totalitari pretendono una partecipazione quotidiana: allorquando i primi si accontentano di eliminare il dissenso pubblico, i secondi tentano di comprimere anche la sfera privata dei singoli.<br> In effetti lo Stato totalitario si distingue da quello autoritario perché prospetta una ideologia ufficiale dello Stato, indiscutibile, che viene imposta a tutti mediante l’uso massiccio e distorto dei mezzi di comunicazione (si pensi, ad esempio, alla propaganda fatta durante il nazismo da Goebbels e dal suo apparato), rivolti al coinvolgimento della coscienza delle masse.<br> Il totalitarismo, inoltre, si fonda su una <b>mobilitazione permanente delle masse</b>, delle quali cerca il consenso espresso attraverso metodi plebiscitari: si parla, dunque, di totalitarismo perché il momento «politico» viene inteso in senso totale, tendente, cioè, ad investire l’intera vita della società.</p>

<h3>Lo Stato sociale</h3>

<p>Caratteristica precipua dello Stato sociale è l’azione politica finalizzata alla rimozione delle diseguaglianze di fatto esistenti nella società, al fine di realizzare i presupposti per conseguire l’<b>eguaglianza sostanziale</b> fra tutti i cittadini e la concreta partecipazione dei consociati alla vita pubblica e alla gestione del potere.</p>

<p>Tale tipo di Stato si distingue per i seguenti caratteri:</p>

<ol>
	<li><p>tutela della libera, sicura e dignitosa esistenza di tutti i cittadini;</p></li>
	<li><p>impegno statale per raggiungere la piena occupazione;</p></li>
	<li><p>intervento statale nel sistema economico e svolgimento di attività di istruzione, assistenza, previdenza, a favore di tutti i cittadini.</p></li>
</ol>

<p>Dal punto di vista istituzionale lo Stato sociale si presenta come un’integrazione dello Stato di diritto, nel rispetto della
tradizionale ripartizione dei poteri, dell’assolutezza dei <b>diritti di libertà</b> e del valore primario della legge.</p>

<h3>Stato unitario, Stato federale, Stato regionale</h3>

<p>Un altro <b>criterio di classificazione</b> delle forme di Stato è quello della dislocazione del potere sul territorio, alla luce
del quale si distingue:</p>

<ul>
	<li><p>lo Stato unitario, in cui tutte le istituzioni politiche e le strutture amministrative si collocano ad un solo livello, quello centrale;</p></li>
	<li><p>lo Stato federale, in cui i membri della federazione hanno una competenza generale, fatta eccezione per le materie che
sono espressamente attribuite agli organismi federali. In pratica, al Governo centrale si contrappongono i Governi dei vari Stati membri della federazione;</p></li>

	<li><p>lo Stato regionale, che, pur mantenendo ferma l’unità e indivisibilità dello Stato, riconosce la più ampia autonomia territoriale, riservando alcune materie alla competenza, anche legislativa, delle Regioni.</p></li>

</ul>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="forma_governo.html">Forma di Governo&#187;</a>
</section>

</div>

</body>
</html>
