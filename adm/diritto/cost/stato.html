<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Lo stato"/>
	<title>Lo stato</title>
	<link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<article>

<h1>Lo stato</h1>

<p><b>Stato</b> è il nome dato ad una particolare forma storica di <i>organizzazione del potere politico</i>, che esercita il <i>monopolio della forza legittima</i> in un determinato territorio e si avvale di un <i>apparato amministrativo</i>. Lo Stato moderno nasce e si afferma in Europa tra il XV ed il XVII secolo e si differenzia dalle precedenti forme di organizzazione del potere politico, per la presenza di due caratteristiche: a) una concentrazione del potere di comando legittimo nell’ambito di un determinato territorio in capo ad un’unica autorità; b) la presenza di un’organizzazione amministrativa in cui opera una burocrazia professionale.</p>

<p>Lo Stato si compone di tre elementi costitutivi essenziali, tra di loro strettamente correlati: un <i>elemento personale</i> (popolo), un <i>elemento spaziale</i> (territorio) e un <i>elemento organizzativo</i> (sovranità).</p>

<h2>Popolo</h2>

<p>Il popolo è costituito dall'<b>insieme degli individui ai quali è attribuito dall'ordinamento lo <i>status</i> di cittadino</b>. Tali soggetti sono legati da un rapporto speciale con lo Stato, dal quale scaturiscono sia diritti che doveri.<br>
Il cittadino italiano, ad esempio, è tenuto ad adempiere ad alcuni doveri come quello di essere fedele alla Repubblica (art. 54 Cost.) o di concorrere alle spese pubbliche (art. 53 Cost.), ma allo stesso tempo gode del diritto al voto (art. 48 Cost.) e all’eleggibilità (art. 51 Cost.).</p>

<p>Il popolo si distingue così dalla <b>popolazione</b>, che identifica più genericamente coloro che risiedono, anche temporaneamente, in un determinato territorio. Ancora diverso è il concetto di <b>Nazione</b>, che identifica unìentità storico-culturale, che non trova necessaria identificazione in un ordinamento statale; <b>Nazionalità</b> è una definizione ormai utilizzata solo per indicare gli aspetti culturali, religiosi, tradizionali che ci legano ad uno stato.</p>

<p>Ogni Stato fissa i criteri in base ai quali attribuisce la propria cittadinanza. In Italia le modalità di <b>acquisto</b> della cittadinanza sono disciplinate dala L. 5-2-1992, n. 91, che regola anche i casi di <b>revoca</b> (art.12) e di <b>riacquisto</b> (art. 13).<br>Secondo questa normativa, la cittadinanza italiana si può acquistare:</p>

<ul>
	<li><p>per <b>nascita</b>, che può riguardare la cittadinanza dei genitori (<i>ius sangunis</i>) o il luogo in cui avviene (<i>ius soli</i>).</p>

	<p>Secondo questo criterio, è cittadino:</p>

	<ul>
		<li><p>il figlio di padre o di madre cittadini (<i>ius sangunis</i>);</p></li>
		<li><p>chi è nato nel territorio della Repubblica se entrambi i genitori sono ignoti o aploidi, ovver se il figlio non segue la cittadinanza dei genitori secondo la legge dello Stato al quale questi appartengono (<i>ius solis</i>).</p></li>

		<li><p>il figlio di ignoti trovato nel territorio della Repubblica, se non venga provato il possesso di altra cittadinanza (<i>ius solis</i>).</p></li>
	</ul>

	</li>

	<li><p>per concessione dello Stato, previo accertamento di determinati fatti o circostanze.</p>

	<p>La cittadinanza può essere concessa:</p>

	<ul>
		<li><p>allo straniero del quale il padre o la madre, o uno degli ascendenti in linea retta di secondo grado, sono stati cittadini per nascita, o che è nato nel territorio della Repubblica e, in entrambi i casi, vi risiede legalmente da almento tre anni;</p></li>
	<li><p>allo straniero maggiormente adottato da cittadino italiano, che risiede legalmente nel territorio della Repubblica da almeno cinque anni successivamente all'adozione;</p></li>

	<li><p>allo straniero che ha prestato servizio, anche all'estero, per almeno cinque anni alle dipendenze dello Stato;</p></li>

	<li><p>al cittadino di uno Stato membro dell'Unione europea se risiede legalmente da almeno quattro anni nel territorio della Repubblica;</p></li>
</ul>

	<li><p>all'aploide che risiede legalmente da almeno cinuqe anni nel territorio dell Repubblica;</p></li>

	<li><p>allo straniero che risiede legalmente da almeno dieci anni nel territorio dell Repubblica;</p></li>
</ul>

</li>

</ul>

<h3>La cittadinanza europea</h3>

<p>Il Trattato di Maastricht, firmato il 7 febbraio 1992 ed entrato in vigore il 1° novembre 1993, riconosceva ai cittadini degli Stati membri, oltre la cittadinanza nazionale, anche quella europea. Con la riforma dei trattati operata dal Trattato di Lisbona, entrato in vigore il 1° dicembre 2009, la cittadinanza europea viene ribadita in modo più netto, prevedendosi all’art. 9 TUE e all’art. 20 TFUE che «<b>è cittadino dell’Unione chiunque abbia la cittadinanza di uno Stato membro</b>». Pertanto, la cittadinanza europea si affianca e non sostituisce la cittadinanza nazionale. Sono cittadini europei anche coloro che hanno una doppia cittadinanza, di cui una di uno
Stato membro e l’altra di uno Stato terzo. Il secondo comma dell’art. 20 TFUE precisa che i cittadini dell’Unione godono dei diritti e
sono soggetti ai doveri previsti dai trattati. Sono, quindi, precisati alcuni dei diritti che spettano al cittadino europeo e che sono esercitati secondo le condizioni e i limiti definiti dai trattati e dalle misure adottate in applicazione degli stessi:</p>

<ul>
	<li><p>il diritto di circolare e di soggiornare liberamente nel territorio degli Stati membri (cfr. art. 21
TFUE);</p></li>

	<li><p>il diritto di voto e di eleggibilità alle elezioni del Parlamento europeo e alle elezioni comunali nello Stato membro in cui risiedono, alle stesse condizioni dei cittadini di detto Stato (cfr. art. 22 TFUE);</p></li>

	<li><p>il diritto alla tutela delle autorità diplomatiche e consolari di qualsiasi Stato membro, nel territorio di un paese terzo nel quale lo Stato membro di cui hanno la cittadinanza non è rappresentato, alle stesse condizioni dei cittadini di detto Stato (cfr. art. 23 TFUE);</p></li>

	<li><p>il diritto di presentare petizioni al Parlamento europeo, di ricorrere al Mediatore europeo, di rivolgersi alle istituzioni e agli organi consultivi dell’Unione in una delle lingue dei trattati e di ricevere una risposta nella stessa lingua (cfr. art. 24 TFUE).</p></li>
</ul>

<h2>Sovranità</h2>

<p>Come si è visto, con l’edificazione dello Stato si realizza un grandioso processo di concentrazione del potere politico, che prende il posto dell’antica dispersione del potere tipica del feudalesimo.<br> Gli scienziati della politica dicono che lo <b>Stato moderno</b> è un apparato centralizzato stabile (P. I, § I.2.9.1) <i>che ha il monopolio della forza legittima in un determinato territorio</i>. Il concetto giuridico che è servito a inquadrare questa caratteristica dello Stato è quello di “<b>sovranità</b>”.<br> La sovranità ha due aspetti: quello interno e quello esterno. Il primo consiste nel supremo potere di comando in un determinato territorio, che è tanto forte da non riconoscere nessun altro potere al di sopra di sé. Possono esistere molteplici centri di potere all’interno dello Stato, ma nessuno è pari o superiore ad esso. Il secondo aspetto consiste nell’indipendenza dello Stato rispetto a qualsiasi altro Stato. I due aspetti sono strettamente intrecciati: lo Stato non potrebbe vantare il monopolio della forza legittima e quindi il supremo potere di comando su un dato territorio se non fosse indipendente da altri Stati.</p>

<div class=def">

<h4>DALLO “STATO DI NATURA” ALLA NASCITA DEL “LEVIATANO”</h4>

<p>Il principale teorico di questo processo è stato il filosofo Thomas Hobbes (1588-1679), che ha contrapposto alla raffigurazione di un’iniziale “stato di natura” caratterizzato da individui isolati pronti a distruggersi reciprocamente, un insieme di atti contrattuali con cui i singoli individui trasferiscono tutta la loro forza ad una “persona comune”, che è lo Stato. Nella sua celebre opera “Il Leviatano”, Hobbes così descriveva l’iniziale stato di natura degli uomini: “... quando gli uomini vivono senza un potere comune che li tenga in soggezione, essi si trovano in quella condizione chiamata guerra: guerra che è quella di ogni uomo contro ogni altro uomo”. Per porre fine a questa situazione di pericolosa incertezza, gli uomini affidano la loro sicurezza ad un potere comune: “L’unico modo di
erigere un potere comune che possa essere in grado di difenderli dall’aggressione di stranieri e dai torti reciproci ... è quello di trasferire tutto il loro potere e tutta la loro forza a un solo uomo o a una sola assemblea di uomini”. Lo Stato ha il monopolio dell’uso della forza che gli è stata trasferita da individui isolati e terrorizzati, spinti dalla necessità di uscire dallo stato di natura.</p>
</div>

<p>Dopo l’affermazione dello Stato moderno, la storia politica europea ha posto la grande questione di chi fosse nello Stato il titolare ultimo della sovranità. Cioè si è posta la questione di “chi” esercitasse effettivamente il potere sovrano. Il campo è stato conteso principalmente fra tre teorie: la teoria della sovranità della persona giuridica Stato; la teoria della sovranità della nazione; la teoria della sovranità popolare. a) Sono stati soprattutto i giuristi tedeschi (Gerber, Laband) e italiani (V.E. Orlando, S. Romano), fra la fine dell’ottocento ed i primi decenni del novecento, a configurare lo Stato come persona giuridica, cioè come vero e proprio soggetto di diritto, titolare della sovranità. Questa tesi poteva adempiere due funzioni. Da una parte, in Paesi di recente unità nazionale, serviva a dare una legittimazione di carattere “oggettivo” allo Stato, e quindi era utile al rafforzamento di ancora deboli identità nazionali: “sovrano” non è più una persona fisica, il Re, a cui i “sudditi” in qualche modo “appartengono”, ma è un ente astratto, slegato dalle persone fisiche che lo governano. Dall’altra parte, poteva risolvere, occultandolo, il conflitto tra due diversi principi politici: quello monarchico e quello popolare. Secondo l’interpretazione prevalente dello Statuto Albertino (la Costituzione piemontese del 1848, estesa all’Italia intera dopo l’unificazione: P. II, § II.3.2) sovrano non era né il re né il popolo, bensì lo Stato medesimo personificato.<br> b) La sovranità <b>della nazione</b> è stata una delle invenzioni più importanti del costituzionalismo francese dopo la rivoluzione del 1789. L’art. 3 della Dichiarazione dei diritti dell’uomo e del cittadino (1789) affermava, infatti, che: “la sovranità appartiene alla Nazione da cui emanano tutti i poteri”. <br>L’ordine politico che precedeva la rivoluzione francese (l’Ancien Régime) era quello dello Stato assoluto (P. I, § II.2.1), essenzialmente fondato sulla identificazione tra lo Stato e la persona del Re. Questo era il significato del famoso motto, che la tradizione imputa a Luigi XIV, “lo Stato sono io”. Con l’ordine politico nato dalla rivoluzione francese cessa l’identificazione dello Stato con la persona del Re, al cui posto viene collocata l’entità collettiva “<b>Nazione</b>”, a cui si appartiene perché accomunati da valori, ideali, legami di sangue e tradizioni comuni. La sovranità nazionale, che pure ha avuto interpretazioni diverse, storicamente è sorta con due funzioni precise. In primo luogo, era diretta contro la sovranità del Re: se la sovranità spettava alla Nazione, automaticamente veniva meno quella del Re. In secondo luogo, la Nazione era una collettività omogenea che metteva fine all’antica divisione del Paese in ordini e ceti sociali. Al loro posto subentravano i singoli cittadini eguali (P. II, § VII.2), unificati politicamente nell’entità collettiva chiamata Nazione. In questo modo, perciò, il costituzionalismo della rivoluzione intendeva porre definitivamente fine all’assolutismo regio ed al vecchio ordine sociale di tipo “comunitario” a favore del singolo individuo.<br> c) Entrambe le teorie richiamate hanno tentato di contrastare l’affermazione di un altro principio, quello della <b>sovranità popolare</b>. La sua formulazione più nota si deve a J.J. Rousseau (1712-1778), il quale faceva coincidere la sovranità con la “volontà generale”, che a sua volta era identificata con la volontà del popolo sovrano, ossia dell’insieme dei cittadini considerati come un ente collettivo. Il principio della sovranità popolare sfociava in una visione iperemocraticistica dell’organizzazione politica, per cui il popolo doveva esercitare direttamente la sua sovranità, senza ricorrere alla delega di potere decisionale a suoi rappresentanti, che è il presupposto di un sistema rappresentativo (P. I, § II.2.4).<br> Tuttavia c’è almeno un elemento che accomuna le diverse teorie sulla sovranità passate in rassegna: il rifiuto di qualsiasi “legge fondamentale” capace di vincolare il sovrano, Re o popolo che fosse. Perciò, se l’agire dello Stato poteva essere disciplinato e circoscritto attraverso leggi, si trattava pur sempre di autolimiti che il sovrano poneva a se stesso e che, quindi, poteva rimuovere a suo piacimento. </p>

<div class="def">
<h4>IL SISTEMA FEUDALE</h4>

<p>La base del sistema feudale era costituita dal rapporto <i>vassallo/signore</i>. Il signore concedeva al vassallo un feudo instaurando con lui un rapporto di obblighi e diritti reciproci: come corrispettivo del feudo il vassallo aveva obblighi di aiuto nei confronti del signore, sia in termini finanziari che militari; al contempo il feudo diventava la fonte dell’autosufficienza economica del vassallo ed il quadro di riferimento spaziale del suo potere di comando.<br>Il rapporto tra signore e vassallo riversava i suoi effetti su un numero assai maggiore di individui che erano legati al feudo e ne seguivano le sorti (contadini, villani, dipendenti domestici, servi, abitanti dei villaggi, ecc.), restando sottoposti al potere di comando del vassallo. I rapporti di potere erano dunque di carattere personale e privato e c’era coincidenza tra proprietà privatistica del feudo e potere di comando sugli individui che a quel feudo erano collegati. Questo tipo di rapporti, inoltre, si riproduceva a vari livelli: il cavaliere che sfruttava il feudo e vi esercitava il potere lo faceva come vassallo di un signore che a sua volta era vassallo di un signore più elevato. Di grado in grado si giungeva sino ad una specie di “sopra-signore” che si fregiava di un titolo d’origine romana, come <i>rex, princeps, dux</i>; egli reclamava un insieme di poteri di dominio più vasti rispetto a quelli normalmente trasmessi con il rapporto feudale e riferiti a un territorio determinato piuttosto che a singoli fondi posseduti a titolo privato.</p>
</div>

<div class="def">
<h4>IL NOME “STATO” E LA “COSA” NUOVA</h4>

<p>La storia delle parole è spesso molto utile per capire l’evoluzione delle istituzioni e degli ordinamenti giuridici. Il vocabolo “Stato” è relativamente recente. I romani, per esempio, usavano altre espressioni, come <i>Res Publica o Civitas</i>, mentre la parola “status” aveva un significato assai diverso da quello che oggi attribuiamo allo Stato, perché indicava la condizione di un soggetto, il suo modo di essere. La fortuna del significato moderno di Stato si deve soprattutto al prestigio dell’opera di Machiavelli, Il Principe (1513), che si apre con queste parole: “Tutti gli Stati e tutti i domini che hanno avuto et hanno impero sopra gli uomini, sono Repubbliche o Principati”. Anche i romani conoscevano il regnum come forma di organizzazione del potere politico distinta dalla <i>Res publica</i>, ma non conoscevano un vocabolo di genere di cui <i>Regnum</i> e <i>Res Publica</i> costituissero le specie. Invece, con l’opera di Machiavelli si diffonde l’uso del vocabolo “Stato” per designare appunto questa nozione di genere. Ma il nome nuovo corrisponde ad una “cosa” che è essa stessa nuova, perché lo Stato moderno ha dei caratteri che non si ritrovano nelle strutture politiche delle epoche storiche precedenti.</p>
</div>

<h2>La nascita dello Stato moderno</h2>

<p>La spinta alla concentrazione del potere politico nello Stato è nata come reazione alla dispersione del potere tipica del sistema feudale, che si era consolidato tra il tardo dodicesimo secolo ed il tredicesimo. Con l’andare del tempo il grado di <i>dispersione del potere</i> di comando andò crescendo per effetto di diversi fattori: il vassallo che cedeva una parte del proprio feudo a uno o più vassalli inferiori non instaurava un rapporto diretto tra quei vassalli e il suo signore, che quindi difficilmente poteva contare sull’appoggio e sull’effettiva fedeltà di coloro che in qualche modo facevano capo a lui; uno stesso individuo poteva essere contemporaneamente vassallo di più signori; poiché il rapporto feudale aveva carattere personale, i suoi contenuti, e quindi le modalità di esercizio del dominio, potevano variare da caso a caso, creando incertezze sui poteri del signore; il feudo era considerato parte del casato del vassallo e divenne perciò divisibile, ereditabile e talora alienabile, con la conseguenza che i legami tra vassallo e signore divennero ancora più tenui. <br>Un altro elemento accentuava il policentrismo dell’organizzazione sociale e politica che storicamente ha preceduto il sorgere dello Stato (l’antitesi tra esigenze di unità e esigenze di pluralismo costituisce uno dei “fili rossi”, contrassegnato da 2 ). La società non era composta di <i>individui</i>, bensì da <i>comunità minori</i> tra loro variamente combinate: quelle familiari (la famiglia-clan non già la famiglia mononucleare dell’epoca attuale), quelle economiche (come le corporazioni, cui appartenevano tutti coloro che esercitavano un determinato mestiere), quelle religiose e, infine, quelle politiche. Ciascuna comunità e il complesso dei signori feudali si sforzavano di avere garanzie dei diritti e dei privilegi conquistati, nel corso del tempo, nei confronti dei signori di livello più elevato. Ne derivavano due implicazioni. In primo luogo, non esisteva un diritto unico per tutti, bensì una <i>molteplicità di sistemi giuridici</i>, uno per ciascuna comunità. Poiché un soggetto poteva appartenere a diverse comunità contemporaneamente, era sottoposto a più sistemi giuridici, con problemi di sovrapposizione, di confusione e di conflitto.<br> In secondo luogo, le comunità principali (“ceti”, “stati”, “ordini”: i nomi utilizzati per chiamarli erano diversi e variavano da Paese a Paese) operavano come “custodi” delle “leggi tradizionali” fatte, per lo più, di accordi con il “principe” e di consuetudini, e con tale funzione sedevano nei parlamenti medioevali, limitando il potere del “principe”. I <i>parlamenti medioevali</i> (che avevano diverse denominazioni: gli “stati generali” francesi, le “cortes” aragonesi, la “dieta” tedesca, il “parlamento” inglese), pertanto, erano delle assemblee in cui il “principe” ed i “corpi” della nazione dialogavano ed il cui consenso era necessario affinché le richieste di ordine finanziario del primo potessero essere soddisfatte.<br> La dispersione del potere ed il grande scisma religioso che sconvolse la cristianità dal 1378 al 1417 furono i principali propellenti delle guerre civili e di religione che sconvolsero l’Europa tra il sedicesimo ed il diciassettesimo secolo. Da qui il susseguirsi</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="forma_stato.html">Forma di Stato&#187;</a>
</section>

</article>

</body>
</html>
