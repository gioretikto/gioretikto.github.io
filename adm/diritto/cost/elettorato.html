<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il corpo elettorale e il diritto al voto"/>
	<title>Il corpo elettorale e il diritto al voto</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il corpo elettorale e il diritto al voto</h1>

<p>Si intende per corpo elettorale l'insieme dei cittadini che godono dell'<b>elettrorato attivo</b>, ovverosia della capacità di votare e, quindi principalmente, del diritto di eleggere i componenti delle assemblee elettive a livello sia nazionale che locale.</p>

<p>Per quanto riguarda la capacità di essere elettori, si conoscono e in pratica sonon stati seguiti vari sistemi. Si ha il c.d. sistema del «<b>suffragio universale</b>», quando la capacità medesima è attribuita di regola a tutti i cittadini, tranne quelli per cui è stabilita una speciale incapacità. Invece, il sistema opposto, che è quello del c.d. «suffragio ristretto», parte dal principio che, per essere elettori, non basta la qualità di cittadino, ma deve con essa concorrere una speciale capacità positivamente determinanta da alcuni requisiti: di solito, il possesso di un certo grado di istruzione, che dimostri una sufficiente maturità intellettuale, o di un determinato censo, che garantisca l'indipendenza dell'elettore e il suo interesse al mantenimento dell'ordine socale. Si hanno poi sistemi intermedi come quello delle elezioni col «suffragio indiretto»; Si parla di <b>suffragio diretto</b> quando gli elettori votano direttamente i propri rappresentanti. Si parla di <b>suffragio indiretto</b> quando gli elettori eleggono altri individui – normalmente in possesso di particolari requisiti – i quali, a loro volta, hanno il compito di eleggere i rappresentanti.</p>

<p>L'elettorato attivo, ai sensi dell'<a href="cost.html#48">art. 48 Cost.</a>, richiede due soli requisiti positivi: la <b>cittadinanza italiana</b> e la maggiore età, che attualmente si consegue al compimento del diciottesimo anno di età.<br> Sussistono inoltre, requisiti negativi la cui presenza esclude la capacità di votare. Tali requisiti sono:</p>

<ul>
	<li><p>l'<b>esistenza di cause di indegnità morale</b>. In tale ambito rientra, attualmente soltanto la sottoposizione, con provvedimento definitivo, a misure di prevenzione personali o a misure di sicurezza detentive o anche non detentive, finché durano gli effetti dei provvedimenti.</p></li>

	<li><p>una <b>sentenza penale irrevocabile</b> che comporti l'interdizione perpetua dai pubblici uffici, oppure la sottoposizione ad interdizione temporanea dai pubblici uffici, pr tutto il tempo della sua durata.</p></li>
</ul>

<p>L'art. 48, ultimo comma, Cost, contempla la possibilità (non l'<i>obbligo</i>) di limitare il diritto di voto anche per <b>incapacità civile</b>. </p>

<p>L'art. 56 della Costituzione sancisce che la Camera sia eletta a suffragio universale e diretto, lo stesso vale per l'elezione dei Senatori secondo l'art. 58.</p>

<h2>Elettorato Passivo</h2>

<p>La costituzione regola anche il c.d. <b>elettorato passivo</b>, che consiste nella capacità di ricoprire cariche elettive. Ai sensi dell'art.56 sono eleggibili a deputati tutti gli elettori che nel giorno della elezione hanno compiuto i venticinque anni di età. Ai sensi dell'art.58, sono eleggibili a senatori gli elettori che hanno compiuto il quarantesimo anno. </p>

<p>Spetta alla legge stabilire requisiti e modalità per l'esercizio del diritto di voto dei <b>cittadini residenti all'estero</b> e assicurarne l'effettività. A tale fine è istituita una <b>circoscrizione Estero</b> per l'elezione delle Camere, alla quale sono assegnati seggi nel numero stabilito da norma costituzionale e secondo i criteri determinati dalla legge.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
