<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La norma giuridica"/>
	<title>La norma giuridica</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La norma giuridica</h1>

<p>L'<b>ordinamento giuridico</b>, in linea generale, costituisce un insieme di norme dirette a disciplinare una collettività organizzata di persone, sia dal punto di vista dei rapporti che instaura sia dal punto di vista dell’organizzazione che adotta. L’ordinamento, quindi, si definisce «giuridico» quando si compone di norme vincolanti dotate cioè di sanzioni che si applicano in caso di una loro eventuale violazione. L'ordinamento giuridico si basa sul <i>principio di territorialità</i>. Ogni Stato fa da sé, ha le sue leggi, e le applica con i suoi tribunali nel suo territorio. Non era così un tempo, quando si seguiva il <i>principio di personalità</i> ed ognuno porta seco il proprio <i>status</i>, es. un nobile era giudicato da un tribunale di nobili; un ecclesiastico da tribunali ecclesiastici, un inglese secondo il diritto inglese. Con la Rivoluszione francese, e il principio di eguaglianza di fronte alla legge (la legge è uguale per tutti), ciascuno Stato rivendita a sé la sovranità sul proprio territorio <br> Più in generale, il principio di territorialità comporta che la legge dello Stato si applica a <i>tutti i rapporti giuridici che hanno vita nel territorio</i> dello Stao medesimo, indipendentemente dai soggetti che hanno parte in tali rapporto.</p>

<p>Il <i>diritto positivo</i>, è l'<i>insieme delle norme che compongono l'ordinamento giuridico</i> di una data collettività in un certo momento storico: si dice <i>positivo</i> in quanto formalmente <i>posto</i> (cd. <i>ius in civitate positum</i>) dagli organi competenti in base alle regole specificamente dettate in proposito. Rispetto all'ordinamento giuridico la norma giuridica costituisce uno dei suoti elementi-base, una delle tante regole da cui l'ordinamento stesso è composto.</p>

<p>Le <b>norme giuridiche</b> sono precetti o divieti imposti dallo Stato o altroente dotato del potere coercitivo (1) e accompagnati dalla minaccia dell’irrogazione di una sanzione (<i>pena, ammenda, multa, sanzione amministrativa</i>) in caso di inosservanza.</p>

<p>Quando più norme giuridiche vengono emanate insieme all'interno di un unico atto normativo averemo la <b>legge</b>, con la quale la norma si poine in un rapporto di contenuto (norma) a contenitore (legge).</p>

<p>I <b>principi</b> sono norme senza fattispecie, a prescrizione generica. I principi operano in modo diverso. Essi non indicano conseguenze giuridiche che devono seguire necessariamente quando si diano le condizioni previste. Essi, in quanto assiomi dell’ordine giuridico, affermano una ragione che, nei casi in cui si può chiamare in causa il principio, spinge in una direzione, senza indicare, però, quale specifica azione o decisione è necessaria nel caso particolare. Se un certo principio fa parte di un determinato sistema giuridico, è necessario che lo si prenda in considerazione, utilizzandolo come criterio orientativo dell’agire o del decidere. Tuttavia la determinazione circa l’azione o la decisione specifica non è già integralmente contenuta nel principio, ma esige la partecipazione, cioè un’«azione partecipante», di colui che è chiamato a farlo valere nella pratica.</p>

<p>Le caratteristiche fondamentali di una norma giuridica sono:</p>

<ul>
	<li><p><b>genericità</b>: in quanto la norma è destinata ad una pluralità indeterminata ed a priori indeterminabile di soggetti e di rapporti;</p></li>

	<li><p><b>astrattezza</b>; atteso che la norma fa riferimento ad ipotesi astratte che saranno ad essa riconducibili e non a speficii casi concreti;</p></li>

	<li><p><b>novità</b>: in quando ciascuna norma viene emanata al fine di regolare comportamenti non già disciplinati in precedenza, oppure, se già regolati, per modificarne la disciplica;</p></li>

	<li><p><b>esteriorità</b>: dal momento che viene disciplinata l'azione che il soggetto manifesta all'esterno, non gli stati psichici interni;</p></li>

	<li><p><b>imperatività</b> (o <b>coercibilità</b>): poiché la norma giuridica deve essere obbligatoriamente osservata da consociati e la mancata osservanza della stessa da parte dei destinatari è soggetta ad una sanzione;</p></li>

	<li><p><b>positività</b>: in quanto posta in essere in un determinata periodo, per un determinato gruppo e dai soggetti legittimati ad emanarla;</p></li>

	<li><p><b>bilateralità</b>: poiché al riconoscimento di un diritto ad un soggetto corrisponde la previsione di un dovere o di un obbligo ad altri;</p></li>

	<li><p><b>relatività</b>: perché varia nel tempo e nello spazio, per effetto delle trasformazioni della società.</p></li>
</ul>

<p>Le principali classificazioni delle norme giuridiche sono:</p>

<ol>
	<li><p>in base al contenuto, le norme si distinguono in:</p>
	<ul>
		<li><p><b>proibitive</b>, se prevedono un divieto (ad esempio, non uccidere);</p></li>
		<li><p><b>precettive</b>, se includono un comando (ad esempio. paga le tasse);</p></li>
		<li><p><b>permissive</b>, se prevedono delle facoltà delle quali il soggetto può o meno avvalersi (la possibilità di adire l'autorità giudiziaria);</p></li>
	</ul>
	</li>

	<li><p>in base alla <b>derogabilità</b>, ovvero la possibilità da parte dei consociati di non osservarle,
 le norme giuridiche si dividono in:</p>

	<ul>
		<li><p><b>dispositive</b>, se disciplinano un rapporto, ma sono liberamente derogabili dal privato che vi abbia interesse (ad esempio, l'art. 1815 C.c. prevede che «<i>salvo diversa volontà delle parti, il mutuatario deve corrispondere gli iteressi al muttante</i>»);</p></li>

		<li><p><b>suppletive</b>, se regolano un rapporto solo in mancanza di una disciplina espressa delle parti (ad esempio, l'art. 1182, comma I c.c. sancisce che «se il luogo nel quale la prestazione deve essere eseguita non è determinato dalla conrevenzione, o dagli usi e non può desumersi dalla natura della prestazione o de altre circostanze, si osservano le norme che seguono;</p></li>

		<li><p><b>cogenti</b> o <b>imperative</b>, se non possono essere derogate dalle parti (ad esempio, l'art. 1343 c.c. dispone che «<i>la causa è illecita quando è contraria a norme imperative, all'ordine pubblico o al buon costume</i>»)</p></li>

<li><p>in base alla <b>sanzione</b>, tali norme si distinguono in:</p>

<ul>
	<li><p><b>perfette</b>, se prevedono un sanzione;</p></li>
	<li><p><b>imperfette</b>, se prive di sanzione.</p></li>
</ul>
</li>

</ol>

<h2>Efficacia</h2>

<p>La norma giuridica entra in vigore, cioè esplica in pieno la sua efficacia <i>erga omnes</i>, dopo:</p>

<ul>
	<li><p>la promulgazione da parte del Presidente della Repubblica;</p></li>
	<li><p>la pubblicazione nella Gazzetta Ufficiale;</p></li>
	<li><p>il decorso di un certo periodo di tempo (di regola, 15 giorni) dalla pubblicazione (cd. <i>vacatio legis</i>). Trascorso tale periodo, la legge diviene <b>obbligatoria</b> per tutti e nessuno può invocarne l’ignoranza per sottrarsi ai suoi comandi (<i>ignorantia legis non excusat</i>).</p></li>

<p>La cessazione della efficacia della norma giuridica, ossia la sua <b>abrogazione</b>, si realizza per:</p>

<ul>
	<li><p>dichiarazione espressa del legislatore;</p></li>
	<li><p>dichiarazione tacita del legislatore (per incompatibilità con una nuova disposizione o per successiva nuova regolamentazione dell’intera materia);</p></li>
	<li><p>referendum popolare (art. 75 Cost.);</p></li>
	<li><p>decisione di illegittimità costituzionale pronunziata dalla Corte Costituzionale;</p></li>
	<li><p>cause intrinseche (ad es. la legge è emanata per un certo periodo di tempo).</p></li>
</ul>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</article>

</body>
</html>
