<!DOCTYPE html>
<html lang="en">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Gli organi della regione"/>
    <title>Gli organi della regione</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>Gli organi della regione</h1>

<p>Il quadro complessivo degli organi regionali è determinato dall'<a href="costituzione.html#121">art. 121 Cost.</a>, che indivisua sommariamente anche i compiti. Il citato articolo afferma che sono organi della Regione il Consiglio regionale, la Giunta e il suo Presidente.</p>

<h2>Il Consiglio regionale</h2>

<p>È l’organo corrispondente al Parlamento dello Stato.<br>L’art. 121 Cost. recita: «Il Consiglio regionale esercita le potestà legislative attribuite alla Regione e le altre funzioni conferitegli dalla Costituzione e dalle leggi».<br> Al Consiglio spettano anche le attribuzioni amministrative conferite dallo Statuto, comprese quelle relative all’ordinamento degli uffici e dei servizi regionali e all’istituzione di enti amministrativi dipendenti dalla Regione.<br> Il Consiglio esercita anche poteri di controllo politico sull’operato della Giunta e del Presidente della Regione e approva il bilancio preventivo, i relativi storni di fondi da un capitolo all’altro e il conto consuntivo. Approva, inoltre, i piani generali concernenti l’esecuzione di opere pubbliche e l’organizzazione di servizi pubblici di interesse della Regione e dei finanziamenti relativi.</p>

<p>Il Presidente del Consiglio regionale ai sensi dell’art. <a href="costituzione.html#121">art. 122 Cost.</a>,, comma 3 Cost. viene eletto dai consiglieri tra i componenti il collegio.</p>

<p>A norma dell’art. 122 Cost., «Il <b>sistema di elezione</b> e i casi di ineleggibilità e di incompatibilità del Presidente e degli altri componenti della Giunta regionale nonché dei consiglieri regionali sono disciplinati con legge della Regione nei limiti dei principi fondamentali stabiliti con legge della Repubblica, che stabilisce anche la durata degli organi elettivi». In proposito le disposizioni di attuazione del suddetto art. 122, comma 1 Cost. sono contenute nella L. 165/2004.. A sensi dell' <a href="costituzione.html#122">art. 122 Cost.</a>, quindi si può affermare che il sistema delle <b>fonti in materia elettorale</b> si articola su tre livelli:</p>

<ul>
	<li><p>lo <b>statuto regionale</b>, che non può disciplinare direttametne la materia elettorale, essendo la stessa riservata ad una legge regionale (art. 122 Cost.) ma vi può influire operando determinate scelte in tema di forma di governo regionale. Ad esempio quella tra l'elezione diretta o meno del Presidente della Regione condiziona già di per sé il sistema elettorale da definire, per il solo fatto che nel primo caso si devono eleggere due organi (Presidente e Consiglio) mentre nel secondo uno solo (il Consiglio regionale);</p></li>

	<li><p>la <b>legge statale</b> che fissa i <i>principi fondamentali</i> in materia elettorale;</p></li>

	<li><p>la <b>legge elettorale regionale</b>, sui è specificatamente demandato il compito di definire la disciplina della materia.</p></li>
</ul>

<h2>Il controllo dello Stato sui soggetti</h2>

<p>La legge di revisione costituzionale n. 1/1999 ha interamente riscritto l’<a href="costituzione.html#126">art. 126 Cost.</a>, concernente il controllo del Consiglio regionale. Il testo della norma nella dizione novellata distingue cause di scioglimento del Consiglio regionale (e di rimozione del Presidente della Giunta) che implicano un controllo statale e cause di scioglimento per così dire «interne», cioè relative al funzionamento e alle attività degli organi politici regionali. Le prime sono adesso ricondotte a due ipotesi:</p>

<ul>
	<li><p>il compimento di atti contrari alla Costituzione o di gravi violazioni di legge;</p></li>
	<li><p>la presenza di ragioni di sicurezza nazionale.</p></li>
</ul>

<p>In tali ipotesi, lo scioglimento (e la rimozione) è disposto con decreto motivato del Capo dello Stato, previa deliberazione del Consiglio dei Ministri (si tratta, pertanto, di un atto governativo soltanto formalmente presidenziale), sentito il parere obbligatorio della Commissione parlamentare bicamerale per le questioni regionali.</p>

<p>L’art. 126 Cost. prevede anche cause di scioglimento «interne», le quali, cioè, non configurano forme di controllo statale sugli organi delle Regioni:</p>

<ul>
	<li><p>l’approvazione di una mozione di sfiducia da parte del Consiglio regionale nei confronti del Presidente della Giunta eletto a suffragio universale e diretto;</p></li>
	<li><p>la rimozione, l’impedimento permanente, la morte o le dimissioni volontarie del Presidente della Giunta che sia stato eletto a suffragio universale e diretto;</p></li>
	<li><p>le dimissioni contestuali della maggioranza dei componenti il Consiglio regionale.</p></li>
</ul>

<h2>Funzioni</h2>

<p>Il Consiglio regionale è l'<b>organo rappresentativo</b> della collettività regionale. <br> Ad esso sono attribuite diverse competenze innanzitutto dalla Costituzione (<i>funzione legislativa</i>), quindi in manierea indifferenziata a tutte le Regioni ordinarie, e poi anche degli statuti (<i>funzione regolamentare</i>, di indirizzo politico-amministrativo, di controllo e vigilanza), sia delle Regioni ordinarie che di quelle speciali.<br> Sotto il profilo delle funzioni assegnate dalla Costituzione, il Consiglio esercita, innanzitutto, la <i>funzione legislativa</i> (art. 121, co. 2 Cost.), comprensiva anche del <i>potere di deliberare lo statuto</i> (art. 123, co. 2 Cost.). In quanto, organo di indirizzo politico, poi, il Consiglio può esprimere la <i>sfiducia</i> nei confronti del Presidente della Regione (art. 126, co.2 Cost.). <br> Infinite, in quanto organo rappresentativo della comunità territoriale di riferimento, il Consiglio partecipa, laddove previsto, alle funzioni statali. Pertanto:</p>

<ul>
	<li><p>formula <i>proposte di legge al Parlamento</i> (art. 121, co. 2 Cost.);</p></li>
	<li><p>esprime i <i>pareri</i> previsti dagli artt. 132 e 133 Cost., in tema di fusione o creazione di Regioni e di mutamento delle circoscrizioni provinciali e creazione di nuove Province;</p></li>
	<li><p><i>elegge i delegati regionali</i> che partecipano all'elezione del Presidente della Repubblica (<a href="costituzione.html#83">art. 83 Cost.</a>);</p></li>
	<li><p>può richiedere il <i>referendum abrogativo</i> (art. 75 Cost.) e quello <i>consultivo</i> (<a href="costituzione.html#138">art. 138 Cost.</a>).</p></li>
</ul>

<p>Per quanto riguarda le <b>funzioni assegnate dallo statuto</b>, tale atto può attrivuire ulteriori compiti all'ente consiliare, in particolare per quanto concerne i rapporti con gli altri organi di vertice della Regione.</p>

<ul>
	<li><p>può svolgere attività di <i>controllo</i> e <i>vigilanza sull'operato della Giunta e del Presidente</i> mmediante il compimento di atti ispettivi (come l'istituzione di commissioni di inchiesta, le interpellanze, le interrogazioni), lo svolgimento di indagini conoscitive, l'eventuale approvazione del programma della legislatuvra presentato dal Presidente della Giunta o comunque la discussione sullo stato di attuazione del programma.</p></li>
</ul>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="presidente_regione.html">Il Presidente della Regione&#187;</a>
</section>

</div>

</body>
</html>
