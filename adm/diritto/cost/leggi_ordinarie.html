<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Le leggi ordinarie">
	<title>Le leggi ordinarie</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Le leggi ordinarie</h1>

<p>Per <b>leggi ordinarie</b> si intendono gli atti deliberati dal Parlamento secondo il procedimento disciplinato, nelle sue linee essenziali, dagli <a href="costituzione.html#70">artt. 70</a> e ss. della Costituzione e, più ampiamente, dai regolamenti parlamentari. <br> Sono previsti e disciplinati anche altri atti che, pur non approvati con il procedimento di formazione delle leggi ordinarie, si titiene abbiano la forza o il valore di legge.</p>

<div id="forza_legge">

<p>L’appartenenza al tipo legge ordinaria comporta l’assoggettamento a un regime giuridico peculiare, sinteticamente riassunto dall’espressione <b>forza</b> o <b>valore di legge</b>. In particolare la legge:</p>

<ul>
	<li><p>è idonea a modificare o abrogare, nell’ambito della sua competenza, qualsivoglia disposizione vigente, fatta eccezione per quelle di rango costituzionale;</p></li>
	<li><p>è in grado di resistere all’abrogazione e alla modificazione da parte di fonti ad essa subordinate;</p></li>
	<li><p>può essere soggetta al controllo di conformità alla Costituzione e alle altre disposizioni di rango costituzionale soltanto da parte della Corte costituzionale;</p></li>
	<li><p>può essere sottoposta a referendum abrogativo ex articolo 75 Cost.</p></li>
</ul>

<p>La Costituzione riconosce esplicitamente il valore e la forza di legge anche ai decreti legislativi o delegati e ai decreti-legge. Gli uni e gli altri sono atti del Governo deliberati dal Consiglio dei Ministri ed emanati dal Presidente della Repubblica.</p>

<p>In particolare:</p>

<ul>
	<li><p>i <b>decreti legislativi</b> o <b>delegati</b> sono emanati sulla base di un’apposita legge di delegazione delle Camere, le cui condizioni e i cui limiti sono esplicitamente indicati 
dall’art. 76 della Costituzione, nonché specificati dall’art. 14 della L. 400/1988;</p></li>

	<li><p>i <b>decreti-legge</b>, invece, sono espressione dell'autoassunzione provvisoria del potere legislativo ad opera dello stesso Governo, nei casi in cui la presenza di una situazione di necessità
ed urgenza non consenta un efficace intervento del Parlamento (art. 77 Cost.). Affinché il decreto-legge abbia efficacia permanente nell’ordinamento è necessario che il Parlamento, entro 60 giorni, lo converta in legge, altrimenti si deve considerare come mai posto in essere.</p></li>
</ul>
</div>

<p>Fermo restando la definizione generale bisogna più specificamente distinguere fra <i>legge</i>:</p>

<ul>
	<li><p>in <b>senso formale</b>, ossia quegli atti deliberati dalle due Camere o dagli altri organi cui è costituzionalmente attribuita la funzione legislativa (Consigli regionali e Consigli provinciali di Trento e Bolzano) secondo il procedimento disciplinato dagli articoli 70 e ss. Cost., dai regolamenti parlamentari, dagli Statuti regionali e dai regolamenti dei Consigli regionali e provinciali;</p></li>

	<li><p>in <b>senso materiale</b>, ossia tutti gli atti a contenuto normativo, indipendentemente dagli organi che li pongono in essere e quale che sia il procedimento della loro formazione (anche gli atti aventi forza di legge del Governo rientrano in questa categoria);</p></li>

	<li><p><b>meramente formali</b> che, pur essendo rivestite della forma di legge, non hanno contenuto normativo, non sono in grado, cioè, di innovare il diritto oggettivo. Rientrano in tale categoria le <i>leggi di approvazione del rendiconto consuntivo</i>.</p>
</ul>

<h2 id="riserva">La riserva di legge e il principio di legalità</h2>

<p>Si ha <b>riserva di legge</b>, quando le norme constituzionali stabiliscono che una determinata materia deve esesre regolata esclusivamente dalla legge. Negli ordinamenti in cui la legge ordinaria è la fone di rango superiore, la riserva di legge in realtà si confonde con il principio di legalità, in base al quale nessuno può essere punito se un fatto non è considerato reato da un'apposita legge, è sancito dalla Costituzione all'articolo 25 e dal codice penale agli articoli 1 e 199.<br> Negli ordinamenti a Costituzione rigida la riserva di legge rappresenta un vero e proprio limite per il legislatore, il quale:</p>

<ul>
	<li><b>non può autorizzare fonti di rango secondario a intervenire nella disciplina delle materie riservate</b>, se non in via di mera esecuzione di disposizioni di legge sufficientemente dettagliate.</p></li>
	<li><p><b>deve introdurre una disciplina compiuta delle materie riservate</b>, al fine di circoscrivere la discrezionalità delle autorità amministrative chiamate ad attuare il dettato legislativo.</p></li>
</ul>

<p>La riserva può essere:</p>

<ul>
	<li><p><b>assoluta</b>: e quanti la materia deve essere interamente disciplinanta dalla legge (cfr. artt. 13, 14, 15, 25, 41, 44, 95 Cost.)</p></li>
	<li><p><b>relativa</b>: e quanti si richiede che la legge formale detti la disciplina di principio che risulterà successivamente integrata dai regolamenti (cfr. art. 3 disp. sulla legge in gen.)</p></li>
</ul>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="formazione_leggi_ordinarie.html">Il procedimento di formazione delle leggi ordinarie&#187;</a>
</section>

</article>

</body>
</html>
