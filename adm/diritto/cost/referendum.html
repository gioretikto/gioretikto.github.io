<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Il referendum"/>
    <title>Il referendum</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>Il referendum</h1>

<p>Il referendum è il più importante degli istituti di <b>democrazia diretta</b>, in quanto <b>consente ai cittadini di esprimere la loro opitione su determinati argomenti</b>, senza mediazione del Parlamento o di altri organi e poteri. <br>La Costituzione prevede varie forme di referendum:</p>

<ul>
	<li><p><b>referendum abrogativo</b> (totale o parziale) di legge statale o di un atto statale avente valore di legge (previsto e disciplinato dall'art. 75 Cost.);</p></li>

	<li><p><b>referendum regionale</b> su leggi e provvedimenti amministrativi della Regione (la cui disciplina è, dall'art. 123 Cost., rimessa allo statuto regionale);</p></li>

	<li><p><a href="fonti_rango_costituzionale.html#referendum">referendum confermativo</a> o <b>costituzionale</b> che può inserirsi (eventualmente) nel procedimento di revisione costituzionale o di approvazione di legge costituzionale (ex art. 138 Cost.) o nel procedimento di approvazione dello statuto regionale (art. 123 Cost.);</p></li>

	<li><p><b>referendum per la fusione di Regioni</b> o per la <b>creazione di nuova Regione</b> (art. 132, comma 1, Cost.) o in caso di <b>passaggio di Comuni o Province da una Regione ad un’altra</b> (art. 132, comma 2, Cost.) o in caso di mutamento delle circoscrizioni provinciali o l'istituzione di nuove Province nell'ambito della Regione (art. 133, comma 1, Cost.) o in caso di istituzione di nuovi Comuni o di modifica delle relative circoscrizioni o denominazioni (art. 133, comma 2, Cost.) da sottoporre alla popolazione interessata;</p></li>

	<li><p><b>referendum sospensivo</b> previsto in via eventuale nell'ambito del procedimento di approvazione degli Statuti regionali disciplinato dall'<a href="costituzione.html#123">art. 123 Cost.</a><p></li>

	<li><p>referendum contemplati dagli Statuti comunali e provinciali</b> su materie di esclusiva competenza locale, su iniziativa dello stesso ente locale o su richiesta di un numero adeguato di cittadini (art. 8 D.Lgs. 18-8-200, n.267). I referedunm possono essere di qualunque tipo, abrogativi, consultivi, propositivi, ecc;</p></li>

	<li><p><b>Referendum di indirizzo in materia di unione politica europea</b>, istituto non contemplato dalla Costituzione e attivato una sola volta in via eccezionale a seguito della L. cost. 2/1989.</p></li>

</ul>

<p>Non tutte le predette tipologie referendarie possono essere incluse fra le <b>fonti del diritto</b>, ma sicuramente rientra in tale novero il <b>referendum abrogativo di legge</b> (statale o regionale) o di atto avente valore di legge, in quanto è l'unico in grado di innovare il diritto anche se soltanto in negativo. Si è discusso in passato sulla correttezza dell'inserimento del referendum abrogativo fra le fonti del diritto in ragione della funzione meramente abrogativa di tale istituto. Ma, come autorevolmente insegnato, il referendum abrogativo deve essere inserito fra le fonti giacché «anche in sede di logica astratta, eliminare alcunché equivale ad immettere una corrispondente entità negativa [algebricamente, A − B = A + (− B)]. Sul terreno giuridico, d'altronde, il modificare una norma, partecipa, ad un tempo del togliersi e dell'aggiungervi qualcosa, confermandosi che si versa sempre in un medesimo ordine di fenomeno» (Crisafulli). Ed anche la Corte costituzionale (sent. n. 29 del 1987) ha sancito che il referendum abrogativo ha lo stesso rango della legge ordinaria. Infatti anche la mera abrogazione di una norma innova l'ordinamento giuridico. E l'esperienza referendaria, a partire dagli anni settanta, ha dimostrato quanto il referendum «innovi» l'ordinamento giuridico. Fino all'approvazione
della legge n. 352 del 1970 (che disciplina tale istituto) il referendum abrogativo non era utilizzabile in ragione dell'assenza della relativa disciplina legislativa.</p>

<h2>Referendum abrogrativo</h2>

<p>L'art. 75 Cost., che rimette alla legge la disciplina della modalità di attuazione del referendum, si limita a prevedere:</p>

<ul>
	<li><p>i soggetti competenti a chiedere l’indizione del referendum: 500.000 elettori o cinque Consigli Regionali;</p></li>

	<li><p>gli atti sottoponibili a referendum: legge statale o atto statale avente valore di legge; non può abrogare <b>regolamenti amministrativi</b> o altre <b>fonti secondarie</b> né tantomento <b>leggi regionali</b>;</p></li>

	<li><p>l’effetto del referendum: l'abrogazione totale o parziale dell'atto legislativo (qualora si esprima in tal senso la maggioranza dei voti validamente espressi);</p></li>

	<li><p>non può abrogare <a href="fonti_rango_costituzionale.html">norme di rango costituzionale</a>  per le quali l'art. <a href="costituzione.html#138">138 Cost.</a> prevede uno specifico procedimento di revisione, che contempla, il referendum confermativo.</p></li>

	<li><p>un elenco di leggi non sottoponibili a referendum: leggi tributarie e di bilancio, di amnistia e di indulto, di autorizzazione e ratificare i trattati internazionali;</p></li>

	<li><p>il diritto di partecipazione al referendum dei cittadini aventi la maggiore età;</p></li>

	<li><p>il <i>quorum</i> necessario di partecipazione per la validità del referendum, dovendo recarsi alle urne la maggioranza degli aventi diritto.</p></li>
</ul>

<p>Con la legge cost. n. 1 del 1953 (art. 2) è stata assegnata alla Corte costituzionale la competenza a giudicare sull'’ammissibilità delle richieste di referendum abrogativo, rimettendo ad una successiva legge ordinaria il compito di disciplinare sia le modalità del giudizio di ammissibilità, sia lo svolgimento del referendum. La legge n. 352 del 1970 pone una disciplina per alcuni versi restrittiva riguardo all'uso dello strumento referendario, giacché introduce ulteriori vincoli procedurali e limiti temporali unitamente alla previsione di un nuovo organo (l'Ufficio centrale per il referendum, istituito presso la cancelleria della Corte di assazione, composto dai tre presidenti di sezione più anziani e dai tre consiglieri più anziani di ciascuna sezione) competente a ricevere la richiesta referendaria, a giudicare sulla legittimità di tale richiesta e a procedere alla dichiarazione dell'esito del referendum.</p>

<p>La richiesta referendaria deve essere presentata all'Ufficio centrale per il referendum dal comitato promotore del referendum (composto da almeno 10 elettori) con l'indicazione del quesito che si intende sottoporre alla votazione popolare e la legge (o l’atto legislativo) di cui si richiede l'abrogazione (totale o parziale). Dalla data di presentazione del quesito il comitato promotore dispone di tre mesi per raccogliere le firme e depositarle presso la cancelleria della Cassazione. Le richieste di referendum (con le firme raccolte) devono essere depositate nel periodo compreso fra il 1° gennaio e il 30 settembre, ma non può essere depositata alcuna richiesta referendaria nell’anno anteriore alla scadenza della legislatura e nei sei mesi successivi alla data di convocazione dei comizi elettorali per l'elezione della Camera. L'Ufficio centrale procede dunque ad esaminare le richieste depositate allo scopo di accertare che esse siano conformi alle norme di legge ed entro il 15 dicembre decide sulla legittimità delle richieste depositate (mentre il relativo giudizio di ammissibilità è riservato alla Corte costituzionale).<br> Entro il 31 ottobre l'Ufficio centrale può rilevare le eventuali irregolarità (che possono essere sanate) e può anche proporre la concentrazione dei quesiti che risultino analoghi. Questa fase deve chiudersi entro il 15 dicembre, con una decisione definitiva (assunta con ordinanza) dell’Ufficio centrale relativa alla legittimità dei quesiti. I quesiti dichiarati legittimi vengono trasmessi alla Corte costituzionale per il giudizio di ammissibilità. Il parametro di giudizio della Corte costituzionale non è la legge ordinaria (come avviene per l'Ufficio centrale), bensì la Costituzione. </p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
