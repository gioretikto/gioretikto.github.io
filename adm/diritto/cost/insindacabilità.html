<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La insindacabilità">
	<title>La insindacabilità</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L'autonomia e l'indipendenza delle Camere: La insindacabilità</h1>

<p>La costituzione, all'<a href="costituzione.html#68">art. 68</a>, disciplina quelle fattispecie che comunemente vengono definite come immunità dei parlamentari. Si tratta tuttavia di una definizione assai generica, sia perché norma individua non una ma due distinte fattispecie, la <b>insindacabilità</b> e la insindacabilità, sia perché, pur trattandosi di prerogative attribuite ai parlamentari, esse dovrebbero essere finalizzate a garantire non un privilegio del parlamentare, quanto invece l'autonomia e l'indipendenza del Parlamento.</p>

<p>Secondo l'art.68 Cost., i parlamentari non sono responsabili giuridicamente per le opinioni espresse nell'esercizio dello loro funzioni. La insindacabilità "dei voti e delle opinioni espresse", come recita il testo costituzionale, è dunque collegata alle funzioni svolte dalle Camere, per garantire che il Parlamentare possa esprimere le sue opinioni liberamente <b>ai fini dell'esercizio della attività parlamentare</b> (si pensi, ad esempio, ad un parlamentare che nel corso di un intervento in assemblea critichi il ministro da quale dipende o ad un parlamentare che abbia adoperato, nei confronti di terzi, espressioni tali da renderlo punibile per il reato di <a href="../penale/ingiuria_diffamazione.html#diffamazione">diffamazione</a>). <br> La insindacabilità costituisce una <b>scriminante assoluta</b>, sia da un punto di vista temporale che in relazione alle diverse tipologie di responsabilità. La insindacabilità infatti esclude ogni forma di responsabilità giuridica dei parlamentari, civile, penale, amministrativa o contabile. Per i voti e le opinioni espresse durante il corso del mandato, inoltre, il parlamentare non risponde neppure una volta cessato dalla carica. <br> Se tuttavia è agevole determinare il contenuto della insindacabilità, non è altrettanto facile individuarne il grado di estensione, ed in particolare se essa possa coprire anche l'attività politiva svolta dai parlamentari al di fuori del Parlamento, come ad esempio interviste, dibattiti, comizi. Dopo una prima fase nella quale la interpretazione del Parlamento tendeva ad estendere l'insindacabilità anche ad attività extraparlamentari quali quelle sopra citate, la Corte costituzionale ha stabilito che per l'applicazione della insindacabilità deve esistere comunque un <b>nesso funzionale</b> tra le opinioni espresse in sedi diverse da quella parlamentare e l'attività tipica del parlamentare e, inoltre, deve esservi una sostanziale identità di contenuto tra l'opinione espressa in sede parlamentare e quella espressa in sede extraparlamentare. La ragione dell'insindacabilità sarebbe infatti nella <b>garanzia della funzione parlamentare</b> e non nel sottrarre al diritto comunqe il singolo deputato o senatore.</p>

<h2 id="inviolabilità">La inviolabilità</h2>

<p>Il 2° comma dell'art. 68 prevede la diversa e ulteriore prerogativa della inviolabilità, la quale implica che il parlamentare non può subire limitazzioni alla propria libertà personale senza l'<b>autorizzazione</b> della Camera di appartenenza. La limitazione alla libertà personale del parlamentare − senza autorizzazione − è possibile solamente in esecuzione di una sentenza definitiva di condanna, o se in flagranza di reato quando la legge prevede l'arresto obbligatorio. L'autorizzazione è altresì richiesta per sottoporre i membri del Parlamento ad intercettazioni, in qualisiai forma, di conversazini o comunicazioni, e a sequestro di corrispondenza.</p>

<p>Mentre la insindacabilità è legata all'attività tipica del parlamentare, tanto è vero che occorre un nesso funzionale tra le opinioni espressere e l'attività del Parlamento, la inviolabilità invece riguarda reati compiuti al di fuori della attività di parlamanteare. </p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
