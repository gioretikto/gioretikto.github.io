<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Legge"/>
	<title>Legge</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>La funzione giurisdizionale nella Costituzione</h1>

<p>La funzione giurisdizionale è diretta all'<b>applicazione delle norme giuridiche per la risoluzione delle controversie fra cittadini o fra cittadini e Stato</b> procedendo eventualmente all'irrogazione di sanzioni nelle ipotesi di violazione: il compito di far rispettare la legge è affidato alla magistratura, formata dall'insieme di tutti gli organi della giustizia civile, penale e amministrativa che, nel loro complesso, costituiscono il <b>potere giudiziario</b>. <br> Si definisce <b>processo</b> la sequela di atti attraverso i quali si svolge l'attività giurisdizionale. <br> Se il <b>processo civile</b> inizia a opera di un soggetto privato, il quale chiama in giudizio un altro soggetto in quanto inadempiente ali obblighi derivanti da un contratto o da un precedente obbligo non contrattuale, nel <b>processo penale</b>, finalizzato ad accertare la responsabilità del presunto reo, l'azione è esercitata dal Pubblico ministero. L'esercizio giurisdizionale, particolarmente in ambito penale, può comportare gravi limitazioni della libertà personale. Perciò la Costituzione stabilisce una serie di principi e vincoli volti ad assicurare che la funzione giurisdizionale sia espletata in modo corretto e imparziale (art. 101-113 e 24 e 25 Cost.)</p>

<h2>Status giuridico dei magistrati</h2>

<p>Nel nostro ordinamento la magistratura costituisce un potere autonomo e indipendente rispetto a quello legislatiov ed esecutivo (art. 104, co. 1, Cost.). <br> Se l'<b>autonomia</b> ha a che fare soprattutto con la struttura organizzativa dell'intero corpo giudiziario, il quale si dota di un sistema di autogoverno che fa capo ad apposito organo (il <a href="CSM.html">CSM</a>), l'<b>indipendenza</b>, se pur riguarda la magistratura, si declina soprattutto con riferimento ai singoli giudici. In tal senso milita il disposto di cui all'art. 101 Cost., che sancisce la <b>soggezione dei giudici soltanto alla legge</b>, ovvero ne afferma l'<b>indipendenza esterna funzionale</b>, sia nel senso che il rapporto fra legge e chi la deve applicare non è mediato da altri soggetti, bensì è diretto, sia nel senso che l'esclusiva soggezione alla legge costituisce un limite all'operato del giudice, il quale deve trarre esclusivamente dalla legge i parametri di valutazione del caso concreto. Ma si salvaguarda anche l'<b>indipendenza istituzionale</b>, quell − cioè − riferibile all'organizzazione burocratica dell'ordine giudiziario. Si colloca in quest'ambito il principio d'<b>inamovibilità</b>, sancito dall'art. 107 Cost., in base al quale i magistrati, nominati e insediatisi nella sede loro assegnata, non possono essere dispensati o sospesi dal servizio, né destinati ad altre sedi o funzioni se non in seguito a decisione del CSM, o per i motivi e con le garanzie di difesa stabilite dall'ordinamento giudiziario o con il loro consenso.</p>

<p>Sotto il profilo dell'<b>indipendenza interna</b>, i giudici si distinguono fra loro solo per diversità di funzioni. <br>Cooerentemente con il principio della sovranità popolare, i giudici <b>amministrano la giustizia del popolo</b>. <br> Di regola, la nomina dei magistrati ordinari avviene per <b>pubblico concorso</b>. Senza concorso, invece, sono nominati i <i>giudici onorari</i>, che svolgono le loro funzioni in via temporanea e a titolo gratuito, salva la corresponsione di un'indennità a titolo di rimborso delle spese sostenute.</p>

<section aria-label="End">
<a href="funzione_giurisdizionale.html">&#171;La funzione giurisdizionale nella Costituzione</a>
<a href="index.html">Index</a>
<a href="giudici_ordinari_speciali.html">Giudici ordinari e giudici speciali&#187;</a>
</section>

</div>

</body>
</html>
