<!DOCTYPE html>
<html lang="en">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Delega legislativa, testi unici e codici"/>
    <title>Delega legislativa, testi unici e codici</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>Delega legislativa, testi unici e codici</h1>

<p>Il testo unico (o "unificato") è la <b>raccolta coordinata delle nome che riguardano una data materia</b>. Rappresenta quindi, il tradizionale strumento per soffisfare esigenze di ordine, coordinamento e conoscibilità delle norme giuridiche succedutesi nel tempo, spesso in modo disorganico, in una dterminata materia.</p>

<p>I testi unici si distinguono in due categorie principali:</p>

<ol type="a">

	<li><p>i <b>testi unici normativi</b> o <b>innovativi</b>, vere e proprie fonti di produzione del diritto in quanto godono della stessa forza delle disposizioni che devono coordinare, potendole modificare o abrogare come qualunque altra fonte di pari grado;</p></li>

	<li><p>i <b>testi unici compilativi</b> o <b>ricognitivi</b>, invece, sono fonti di cognizione del diritto in quanto non hanno carattere innovativo e si limitano esclusivamente ad unificare in un unico provvedimento la normativa sparsa che regola una determinata materia. Gli atti raccolti in questi testi, tuttavia, continuano a disciplinare la materia, e ad essi operatori e giudici devono fare riferimento in sede di applicazione. L'interesse pubblico che si tutela è soltanto quello della più facile conoscibilità delle norme.</p>

<div id="69_2009">
	<p>Il comma 2 dell'art. 5, L. 69/2009, aggiunge l'articolo 17-<i>bis</i> alla L.400/1988:, «il Governo provvede, mediante testi unici compilativi, a raccogliere le disposizioni aventi forza di legge regolanti materie e settori omogenei, attenendosi ai seguenti criteri: a) puntuale individuazione del testo vigente delle norme; b) ricognizione delle norme abrogate, anche implicitamente, da successive disposizioni; c) coordinamento formale del testo delle disposizioni vigenti in modo da garantire la coerenza logica e sistematica della normativa; d) ricognizione delle disposizioni, non inserite nel testo unico, che restano comunque in vigore. <br> Lo schema di ciascun testo unico è deliberato dal Consiglio dei ministri, valutato il parere che il Consiglio di Stato deve esprimere entro quarantacinque giorni dalla richiesta. Ciascun testo unico è <b>emanato</b> con <b>decreto del Presidente della Repubblica</b>, su proposta del Presidente del Consiglio dei ministri, previa ulteriore deliberazione del Consiglio dei ministri. <br>Il Governo può demandare la redazione degli schemi di testi unici ai sensi dell'articolo 14, numero 2°, del testo unico delle leggi sul Consiglio di Stato, di cui al Regio decreto 26 giugno 1924, n. 1054, al Consiglio di Stato, che ha facoltà di avvalersi di esperti, in discipline non giuridiche, in numero non superiore a cinque, nell’ambito dei propri ordinari stanziamenti di bilancio e, comunque, senza nuovi o maggiori oneri a carico del bilancio dello Stato. Sugli schemi redatti dal Consiglio di Stato non è acquisito il parere dello stesso, previsto ai sensi dell'articolo 16, primo comma, numero 3°, del citato testo unico di cui al Regio decreto n. 1054 del 1924, dell'articolo 17, comma 25, della legge 15 maggio 1997, n. 127, e del comma 2 del presente articolo».</p>
</div>
</li>

</ol>

<p>Il principale <b>elemento di differenziazione</b>, pertanto, è che nel primo caso l’atto finale approvato ha forza e valore di legge e sostituisce integralmente gli atti che va a riunificare, mentre nel secondo, in assenza di un atto di delega da parte del Parlamento, il testo risultante manca di questi elementi e ha una mera funzione conoscitiva.</p>

<p>Uno degli utilizzi principali della delega legislativa è stato la produzione di <b>testi unici</b>, ossia di atti che raccolgono, ed eventualmente riformulano, disposizioni di molteplici testi normativi succedutisi nel tempo che disciplinano la stessa materia. Quindi <b>nella quasi totalità dei casi</b>, è <b>emanto dal Governo</b> sulla base di una delega ricevuta dal Parlamento, ma nulla vieta che possa essere lo stesso Parlamento ad approvare un testo unico. L'atto con il quale è emanato il testo unico normalmente assume la forma del <a href="decreti_legislativi.html">Decreto legislativo (D.Lgs.)</a> e ha piena forza di legge.</p>

<p>Obiettivo principale della redazione di un testo unico è quello di organizzare in modo unitario un insieme di atti gia esistenti, procedendo alla raccolta degli stessi, all’eliminazione delle disposizioni contrastanti, alla modifica di ciò che non corrisponde all’evoluzione della disciplina generale della materia e al completamento di eventuali lacune.</p>

<p>Sono chiamati <b>codice di settore</b>, invece, quei provvedimenti che, nelle intenzioni del legislatore, non servono per raccogliere in maniera coordinata norme esistenti, ma pongono l'obiettivo di operare un'organica revisione della disciplina di una materia con innovazioni anche dal punto di vista sotanziale, pur nei limiti consentiti dalla delega ricevuta. In realtà, al di là delle differenze terminologiche, non è una sostanziale differenza con il testo unico di tipo normativo.</p>

<p class="small">In questi termini si è espressa anche la Corte costituzionale nella sent. 54/1957, laddove afferma che «per quanto ormai la complessità delle leggi renda poco facile, in pratica, la formazione di un testo unico se al Governo non sia conferito il potere di modificare ed integrare le norme da coordinare e riunire, tuttavia resta esatta la distinzione dei testi unici in due categorie: quelli che per la loro formazione non richiedono esercizio di potestà legislativa delegata e quelli che sono vere e proprie leggi delegate ... La differenza fondamentale tra i due tipi di testi unici è che, mentre nel testo unico emanato nell’esercizio di poteri legislativi delegati, il testo unico è una vera e propria legge delegata, nel testo unico di mera compilazione la forza di legge delle singole norme, raccolte nel testo unico, resta sempre ancorata alle leggi dalle quali le norme stesse sono tratte».<br> L’ancoraggio alla norma-base, cioè alla legge da cui era tratta la norma confluita 
nel testo unico, è stato ribadito anche nella sent. 46/1969. Tuttavia, in successive sentenze, la Corte ha operato il richiamo alla disposizione originaria soltanto nella motivazione (sent. 43/1970) per poi ometterlo completamente nella sentenza 47/1970.</p>

<p>Tali caratteristiche spiegano perché finora i casi di adozione di testi unici «spontanei», ossia approvati dal Governo in assenza di delega o autorizzazione da parte del Parlamento, sono rari: il D.P.R. 361/1957 (elezioni della Camera dei deputati), il D.P.R. 393/1959 (circolazione stradale, peraltro superato con l'approvazione del nuovo codice della strada nel 1992), il D.P.R. 570/1960 (composizione ed elezione degli organi delle amministrazioni comunali) e il D.P.R. 223/1967 (elettorato attivo e liste elettorali). In tutti gli altri casi, anche laddove la materia non è stata radicalmente innovata, si è
sempre operato sulla base di una delega legislativa 0, quantomeno, di un atto di autorizzazione parlamentare (quest’ultima formula è generalmente utilizzata nelle leggi comunitarie).<br> Con l’art. 5, co. 2, L. 69/2009 si è tentato un rilancio del testo unico compilativo come elemento capace di garantire una maggiore chiarezza e conoscibilità delle norme giuridiche, aggiungendo alla L. 400/1988 un nuo-
vo articolo 17bis. Quest'ultimo attribuisce una sorta di «autorizzazione permanente» al Governo ad adottare testi unici compilativi, volti a raccogliere le disposizioni aventi forza di legge regolanti materie e settori omogenei.</p>

<div class="def">
<p>Il termine “<b>testo unico</b>”, così come il termine “<b>codice</b>”, non designa un tipo di fonte, ma un tipo di tecnica legislativa: guarda al contenuto o alla funzione dell'atto normativo designato, non alla sua appartenenza a questa o a quella tipologia di fonte. Per questo motivo con l'espressione ‘testo unico’ vengono indicati atti che, pur svolgendo la medesima funzione di raccolta, selezione e coordinamento della legislazione vigente, sono però di natura completamente diversa. Si distinguono due tipologie di T.U.: quelli <i>innovativi</i> e quelli di <i>compilazione</i>. I primi sono vere e proprie fonti del diritto (“innovano” al diritto oggettivo): sono quelli di cui abbiamo appena parlato, cioè sono dei decreti delegati che, per la loro particolare funzione, vengono chiamati “testi unici” (così come altri decreti delegati, per la loro specifica funzione, vengono detti “codici”). Gli altri, cioè i T.U. di mera compilazione, sono delle raccolte della normativa vigente “compilata” per comodità degli uffici amministrativi: chi la compila (o meglio, chi la firma) è di solito il ministro, in quanto vertice gerarchico della struttura burocratica (ma altrettanto potrebbe fare un Assessore regionale o l'alto dirigente di un ramo della amministrazione). Questi T.U., quindi, non sono “<i>fonti di produzione</i>”, ma semplici “<i>fonti di cognizione</i>”, strumenti che il superiore gerarchico mette a disposizione dei sottoposti per facilitare la loro ricerca della norma vigente. Rispetto alle altre fonti di cognizione, la loro particolarità è data dal fatto di inserirsi nel rapporto di direzione, che è tipico della struttura gerarchica: per cui, ciò che il superiore gerarchico dice essere la norma vigente, benché non abbia alcun significato per l'ordinamento generale (né i giudici né i cittadini devono tenerne conto), costituisce una direttiva vincolante per i sottoposti, i quali sono tenuti ad applicare la legge vigente così come individuata e interpretata dall'autorità sovrapposta. La “forza” di questi T.U. è stata perciò giustamente paragonata a quella delle <b>circolari</b>, che rappresentano infatti il tipico strumento di “direzione” burocratica, con cui il superiore guida il comportamento del sottoposto. Quest'ultimo è tenuto, in nome del rapporto di gerarchia, ad applicare il T.U. (e la circolare) anche nelle relazioni con i cittadini, <i>come</i> se fosse “legge”: ma “legge” non è.</p>
</div>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
