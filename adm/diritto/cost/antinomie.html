<!DOCTYPE html>
<html lang="en">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Il problema delle antinomie e i criteri per la loro risoluzione"/>
    <title>Il problema delle antinomie e i criteri per la loro risoluzione</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>Il problema delle antinomie e i criteri per la loro risoluzione</h1>

<p>Con il termine «antinomie» si indicano i contrasti che si creano fra norme che disciplinano una medesima fattispecie in modo differente. Tuttavia, la natura stessa dell’ordinamento giuridico e l’esigenza di certezza del diritto impongono che eventuali antinomie siano risolte attraverso l’applicazione di una serie di criteri che consentano di individuare l’unica norma da applicare al caso concreto.</p>

<ol type="a">
	<li><p><b>Il criterio cronologico</b> Quando due norme confliggenti sono poste da fonti dello stesso tipo (due leggi, ad esempio, o due regolamenti), il <b>criterio</b> applicato per eliminare le antinomie è quello cronologico, in base al quale non si applica (perché si ritiene abrogata) la norma precedente, ma quella successiva (<i>lex posterior derogat legi priori</i>).</p>

<p>In base a quanto previsto dall’art. 15 disp. prel. c.c. l’(—) può essere:</p>

<ul>
	<li><p><i>espressa</i>, quando è lo stesso legislatore a disporlo;</p></li>

	<li><p><i>tacita</i>, quando la disciplina successiva è incompatibile con la precedente o regola in modo diverso la l’intera materia, per cui non è possibile la vigenza di entrambe le disposizioni.</p></li>
</ul>

<p>L’abrogazione può essere disposta anche mediante <i>referendum</i> [→] ed in questo caso sarà sempre espressa. Vanno, inoltre, ricordate le ipotesi delle cd. <i>leggi a termine</i>, le quali prevedono esse stesse la durata della loro efficacia (ad es. il decreto-legge non può avere efficacia superiore ai 60 gg.) e delle cd. <i>leggi eccezionali</i>, emanate solo per un certo periodo o in particolari circostanze (ad es. le leggi emanate durante il periodo di guerra, venute meno con la fine della guerra). Differente dall’(—) è la <i>disapplicazione</i> che avviene ad opera della Corte costituzionale quando dichiara l’illegittimità costituzionale di una legge.</p>

<li><p><b>Il criterio di specialità</b>. Il criterio cronologico non trova, tuttavia, applicazione quando la norma precedente abbia carattere speciale o eccezionale, nel qual caso <i>lex posterior generalis non derogat legi priori speciali</i>, a meno che, interpretando la legge generale e la volontà ad essa sottesa, l’interprete non ritenga che essa non tolleri alcuna disciplina diversa, sia essa precedente o successiva.</p></li>

<li><p><b>Il criterio gerarchico</b>. Quando le norme confliggenti provengono da fonti diverse (ad esempio dalla Costituzione e da leggi ordinarie), la risoluzione delle antinomie segue il <b>criterio gerarchico</b> e non quello cronologico. Nel nostro ordinamento, infatti, le fonti si collocano a livelli diversi, per cui le norme successive, poste da fonti di rango inferiore, che siano in contrasto con norme provenienti da fonti di rango superiore, sono <b>invalide</b> e devono essere soggette ad annullamento (come prevede l’art. 136 Cost. per le leggi o gli atti ad essa equiparati che siano incostituzionali) o a <b>disapplicazione</b> (come è tenuto a fare, invece, il giudice ordinario con i regolamenti illegittimi).</p></li>

<li><p><b>Il criterio di competenza</b>. In un sistema a Costituzione rigida, la fonte suprema può riservare ad alcune fonti di rango inferiore la regolamentazione di determinate materie o determinati ambiti territoriali di efficacia. In questo caso al criterio gerarchico si sostituisce il <b>criterio di competenza</b>: ad esempio la Costituzione riserva ai regolamenti parlamentari la disciplina dell’organizzazione delle Camere e del procedimento di formazione delle leggi, per cui una legge ordinaria che interferisse sarebbe invalida e potrebbe essere dichiarata incostituzionale.</p>

<p>In altri casi la Costituzione mostra di <b>preferire</b>, per la disciplina di una particolare materia, una fonte piuttosto che un’altra, senza impedire a quest’ultima, però, di regolarla fino a quando la fonte preferita non abbia provveduto ad introdurre la sua disciplina (<b>criterio della preferenza</b>).</p></li>

</ol>

<section aria-label="End">
<a href="fonti.html">&#171;Fonti del diritto</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
