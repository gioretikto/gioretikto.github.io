<!DOCTYPE html>
<html lang="en">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="I regolamenti degli enti locali"/>
    <title>I regolamenti degli enti locali</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>I regolamenti degli enti locali</h1>

<p>La normazione degli enti locali non si esaurisce nello Statuto, in quanto la legge riconosce ad essi potestà regolamentare, anche se il primo si colloca in posizione di supremazia nei confronti dei regolamenti. <br> Infatti, l'art. 117, co. 6, della Cost. dispone che i Comuni, Province e Città metropolitane hanno «potestà regolamentare in ordine alla disciplina dell’organizzazione e dello svolgimento delle funzioni loro attribuite».</p>

<p class="small">L'art. 4 L. 131/2003 ribadisce che «l’organizzazione degli enti locali è disciplinata dai regolamenti nel rispetto delle norme statutarie; più in particolare, il comma 4 chiarisce che la disciplina dell’organizzazione, dello svolgimento e della gestione delle funzioni dei Comuni, delle Province e delle Città metropolitane, inoltre, è riservata alla potestà regolamentare dell'ente locale, nell’ambito della legislazione dello Stato o della Regione, che ne assicura i requisiti minimi di uniformità, secondo le rispettive competenze conformemente a quanto previsto dagli artt. 114, 117, co. 6 e 118 della Costituzione».</p>

<p>Si introduce, quindi, un principio di corrispondenza tra potestà regolamentare e quella amministrativa: ogni qualvolta siano riconosciuti poteri amministrativi sussiste anche il potere normativo di disciplinare l’organizzazione ed il funzionamento delle funzioni (Garofoli).<br> In merito alla desumibilità dalla suddetta previsione costituzionale di una <b>riserva di regolamento</b> in ordine alla disciplina dell’organizzazione e dello svolgimento di funzioni degli enti locali, la Corte costituzionale ha chiarito l'assetto tra legge regionale e regolamenti ex art. 117, co. 6, Cost.: solo gli enti medesimi possono adottare i regolamenti in esame, restando escluso qualsiasi potere sostitutivo o suppletivo delle fonti regionali (Corte cost., sent. 246/2006). <br> La disposizione, in realtà, fa riferimento soltanto ad un aspetto della materia organizzativa, quello relativa all’<b>organizzazione amministrativa</b> e allo <b>svolgimento delle funzioni</b> attribuite agli enti locali. Rientrano in questo ambito l’articolazione degli uffici a rilevanza esterna, la determinazione delle risorse umane e materiali necessarie per l'esercizio delle funzioni e la disciplina di dettaglio dei singoli procedimenti amministrativi finalizzati all'esercizio stesso delle funzioni. Esiste, tuttavia, un altro aspetto dell’organizzazione, che riguarda l’<b>organizzazione amministrativa generale o di base</b>, che ricomprende, invece, la materia dell’articolazione generale degli uffici dell'ente locale, gli uffici di diretta collaborazione, la disciplina della dirigenza, i controlli interni e così via. Questo ambito rientra anche nelle competenze degli Statuti degli enti locali.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
