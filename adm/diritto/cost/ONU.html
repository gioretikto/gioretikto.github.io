<!DOCTYPE html>
<html lang="en">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="ONU"/>
    <title>ONU</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>ONU</h1>

<p>L’ONU è la più importante organizzazione operante a livello internazionale ed è l’unica che può contare tra i suoi membri quasi tutti gli Stati che attualmente formano la Comunità internazionale.<br>
La sua istituzione risale al secondo dopoguerra quando, il 26 giugno 1945, fu adottata all’unanimità una convenzione multilaterale, la Carta dell’Organizzazione delle Nazioni Unite, che fu ratificata da tutti gli Stati firmatari nel corso dello stesso anno e che entrò in vigore il 24 ottobre 1945.</p>

<h2>Competenze</h2>

<p>Le competenze dell’ONU sono definite dalla Carta delle Nazioni Unite che rappresenta lo strumento costitutivo dell’ONU
e nella quale sono fissati i diritti e gli obblighi degli Stati membri, le istituzioni e le procedure stabilite.<br>
Sintetizzando, l’attività dell’ONU ha ad oggetto:</p>

	<li><p><b>il mantenimento della pace tra le nazioni</b> (art. 1), che si fonda su alcuni capisaldi essenziali tra cui la previsione, a carico degli Stati, dell’obbligo di astenersi, nelle loro relazioni internazionali, dalla minaccia e dall’uso della forza contro l’integrità territoriale o l’indipendenza politica di qualsiasi Stato (art. 2, par. 4, della Carta). Inoltre, la Carta sanci-
sce l’obbligo per gli Stati membri di risolvere le loro controversie internazionali con mezzi pacifici (alla soluzione paci-
fica delle controversie è dedicato il capitolo VI della Carta);</p></li>

	<li><p>lo <b>sviluppo delle relazioni amichevoli tra gli Stati</b>, con il fine principale di affrontare i problemi dello sviluppo economico dei Paesi arretrati, di incoraggiare il rispetto dei diritti fondamentali dell’individuo e di promuovere «il progresso sociale ed un più elevato tenore di vita in una più ampia libertà» (Preambolo).</p></li>

</ul>

<h2>Struttura</h2>

<p>La complessa struttura organizzativa dell’ONU è delineata nell’articolo 7 della Carta, che prevede i seguenti organi:</p>

<ul>
	<li><p>l’<b>Assemblea Generale</b>, l’organo plenario dell’organizzazione nel quale sono rappresentati tutti gli Stati membri. I principali compiti dell’Assemblea consistono nel mantenimento della pace e della sicurezza internazionale e nella promozione della cooperazione internazionale nel settore economico, politico, sociale, culturale, educativo e della sanità pubblica;</p></li>

	<li><p>il <b>Consiglio di Sicurezza</b>, con compiti fondamentali per il mantenimento della pace e della sicurezza internazionale. È composto da 15 membri: 10 sono eletti dall’Assemblea Generale per un periodo di 2 anni, mentre altri 5 (Stati Uniti, Gran Bretagna, Cina, Russia e Francia) sono permanenti e dispongono del cosiddetto diritto di veto, ovvero la facoltà di bloccare l’adozione di una risoluzione del Consiglio manifestando la propria opposizione;</p></li>

	<li><p>il <b>Consiglio Economico e Sociale</b>, preposto al coordinamento e al conseguimento dei fini socioeconomici dell’ONU,
nonché alla cooperazione umanitaria e culturale;</p></li>

	<li><p>il <b>Consiglio di amministrazione fiduciaria</b>, che aveva il compito di vigilare sull’operato dei Paesi che dovevano guidare verso l’indipendenza le colonie precedentemente appartenute agli Imperi tedesco ed ottomano. L’obiettivo prefissato è stato raggiunto nel 1994, anno in cui il Consiglio ha cessato di esistere perché Palau, ultimo territorio dato in amministrazione fiduciaria, ha ottenuto la piena indipendenza;</p></li>

	<li><p>la <b>Corte Internazionale di Giustizia</b>, che ha sede all’Aja, è un organo giurisdizionale con il compito di risolvere le controversie giuridiche sottoposte dagli Stati membri. È formata da 15 giudici di varie nazionalità, eletti dall’Assemblea
Generale in base alla loro competenza e levatura morale, che durano in carica nove anni;</p></li>

	<li><p>il <b>Segretariato</b> svolge compiti esecutivi, amministrativi, diplomatici e politici e non è legato a nessuno Stato nello svolgimento della sua attività. È presieduto dal <b>Segretario generale</b> (il più alto funzionario dell’organizzazione).</p></li>
</ul>


<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
