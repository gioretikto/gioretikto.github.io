<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
Il Piano Marshall (ERP) e la sua rilevanza per l’Europa
	<title>Il Piano Marshall (ERP) e la sua rilevanza per l’Europa</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il Piano Marshall (ERP) e la sua rilevanza per l’Europa</h1>

<p>Già esistevano altri piani di aiuto economico alle nazioni europee, importante l’UNRRA (United Nations Relief and Rehabilitation Administration) creata allo scopo di fornire aiuti alimentari e altri prodotti (materie prime e tessuti) indispensabili per superare l’emergenza: essi non erano però in grado di avviare una definitiva ripresa delle economie europee che non avevano le risorse finanziarie necessarie per l’acquisto di derrate alimentari e materie prime sui mercati internazionali e tanto meno per effettuare gli investimenti necessari per la ricostruzione delle infrastrutture e degli immobili distrutti nel corso del conflitto. Ad opera di Georg Marshall, segretario di stato USA, si realizzò così l’<b>ERP (European Recovery Program)</b> più conosciuto come <b>piano Marshall</b>. L’obiettivo era quello di aiutare la ricostruzione dell’Europa incoraggiando la cooperazione fra i singoli stati e l’attuazione di piani di sviluppo che favorissero l’integrazione europea (superando definitivamente il problema del pagamento dei danni di guerra che avrebbe di fatto impedito la ripresa economica della Germania senza la quale non era ipotizzabile la creazione di una forte economia europea). Con il piano Marshall gli USA cercavano di raggiungere un duplice obiettivo: a) risollevare l’economia dell’Europa occidentale bloccando il malessere sociale che avrebbe favorito l’espansione delle forze politiche vicine all’URSS; b) garantire uno sbocco al proprio apparato produttivo che, fortemente cresciuto nel corso del conflitto, rischiava di subire una recessione simile a quella del 1929 nel caso in cui l’economia europea non si fosse ripresa (l’Europa rappresentava uno dei principali mercati dei prodotti USA).</p>

<h2>Nascita dell'OECE</h2>

<p>L'erogazione degli aiuti viene tuttavia subordinata alla condizione che la loro gestione avvenga in maniera coordinata fra tutti gli Stati beneficiari. Per rispondere a tale condizione, un nutrito gruppo di Stati dell'Europa occidentale (Austria, BElgio, Norvegia, Paesi Bassi, Portogallo, Regno Unito, Svezia, Svizzera e Turchia) danno vita ad un'apposita organizzazione, l'<b>OECE (Organizzazione Europea per la Cooperazione Economica)</b>, istituita con il Trattato di Parigi del 16 aprile 1948. </p>

<p>L'organo principale dell'OECE è il <b>Consiglio</b>, in cui siede un rappresentante per ogni Stato membro (designato in funzione della materia da trattare). Le deliberazioni sono adottate all'unanimità, salvo che il consiglio stesso, all'unanimità, non disponga diversamente. Tra gli atti che il Consiglio può emanare figurano anche le decisioni, che sono dotate di carattare vincolante per gli Stati membri.</p>

<p>Oggi sappiamo che gli scopi che gli Stati Uniti intendevano raggiungere con il lancio del Piano Marshall andavano ben oltre il mero sostegno alle economie europee devastate dalla guerra. <br> L'aumento della produzione, l'espansione del commercio con l'estero, il mantenimento della stabilità finanziaria e, infine, lo sviluppo della cooperazione economica tra gli Stati europei rientrano in un progetto più ambizioso, volto alla creazione di un vasto mercato unico, che per gli ispiratori del Piano era funzionale alla crescita economica, ritenuta il collante dell'armonia sociale e della democrazia politica. Ma la creazione ed il funzionamento di un mercato unico avrebbe presupposto delle Istituzioni sovranazionali, modellando l'Europa occidentale a immagine degli Stati Uniti.</p>

<p>Approvato nella primavera 1948, l’ERP si basava sulla concessione di loans (prestiti) e sull’invio a titolo gratuito di beni (grants) finalizzati alla ricostruzione e alla ripresa delle economie europee. I primi erano finanziamenti dati ai paesi europei al fine di aumentare la disponibilità di risorse finanziarie per far ripartire l’economia con interventi pubblici di tipo keynesiano. Per i secondi, gli americani, ricevuto il benestare dell’OECE (Organisation of Economic Cooperation for Europe) ovvero l’ente che stabiliva la congruità dei piani presentati dai singoli stati per indicare di quali aiuti necessitavano e cosa intendevano fare con quanto ricevuto, li distribuivano ai governi europei che li avevano richiesti. Le risorse finanziarie ottenute dalla vendita di tali beni sui mercati nazionali formavano speciali fondi di contropartita cui i singoli stati potevano attingere per ricostruire e le infrastrutture pubbliche (in Italia furono ricostruite le vie stradali e ferroviarie), aumentare le riserve monetarie (in Italia le riserve monetarie aumentarono di 610 milioni di $) e risanare le finanze pubbliche. Per acquistare i “grants” le imprese potevano utilizzare fondi propri o chiedere finanziamenti pubblici (in Italia all’IMI) che erano a medio-lungo termine e a tassi d’interesse molto competitivi. Alla cessione gratuita dei beni si aggiungeva infine l’erogazione di prestiti alle imprese da parte della Eximbank (per un valore pari al 25% delle merci ERP). L’ERP consentì il rinnovamento dell’industria europea che riuscì quindi ad acquisire le più moderne tecnologie dagli USA e a tornare competitiva sui mercati internazionali.<br> L’accesso all’ERP era possibile a tutti i paesi europei che avessero accettato di mantenere il sistema economico capitalista: gli aiuti furono quindi proposti anche a coloro che avevano perso la guerra (Germania e Italia) che, nel contesto della “guerra fredda” USA-URSS avevano peraltro un ruolo strategico fondamentale. Entrambi erano infatti confinanti con i paesi che avevano aderito al modello economico collettivista: l’Italia era poi fondamentale per controllare l’area  mediterranea, mentre la Germania era indispensabile per avere un mercato europeo nel quale poter utilizzare «i moderni metodi di produzione su larga scala che permettevano produzioni a basso costo unitario e quindi la formazione di un mercato di consumo di massa e porterà nei paesi aderenti aiuti pari a 12 miliardi e mezzo di dollari.<br> Sebbene nell’OECE fossero presenti i rappresentanti di tutti i paesi aderenti gli USA tennero sempre il pieno controllo di tutte le fasi dell’ERP: l’obiettivo era evitare di fare eccessivi investimenti in un settore creando le condizioni per avere produzioni in eccesso e quindi la perdita nel breve-medio periodo di una parte degli aiuti dati. A questo scopo gli USA chiesero anche la riduzione delle tariffe protettive e l’eliminazione dei contingenti (ovvero dei limiti quantitativi posti alle importazioni). Poiché si voleva impedire lo sviluppo dei partiti legati all’URSS, gli USA domandarono inoltre un utilizzo degli aiuti mirato ad aumentare i redditi dei lavoratori e la qualità/salubrità dei luoghi lavoro: una maggiore “giustizia sociale” unita ad una maggiore qualità della vita era la via per favorire i consensi verso i governi filo-americani. Per consentire alle imprese di aumentare il costo del lavoro restando competitive era ovviamente necessaria una nuova “politica della produttività”, ovvero l’invio di esperti USA che fornivano le istruzioni utili sia a migliore l’efficienza degli impianti, sia a modificare le relazioni tra lavoratori e impresa: i rendimenti della forza lavoro aumentavano se quest’ultima era ben organizzata, motivata e soddisfatta delle retribuzioni ottenute. La crescita dei salari reali incrementava inoltre i consumi e faceva crescere l’economia nel suo complesso permettendo un generale miglioramento della qualità della vita.<br> Gli aiuti inviati tramite l’ERP si modificarono nel corso del tempo: nel primo anno furono formati soprattutto da materie prime, prodotti alimentari e fertilizzanti chimici; in seguito crebbe la quota di beni strumentali come macchine, impianti e mezzi di trasporto; infine l’ultimo anno (quando scoppiò la guerra di Corea) gli aiuti furono ridotti in termini quantitativi e videro crescere le forniture relative alle produzioni “strategiche” destinate alla difesa. Considerando i 4 anni dell’ERP (dall’aprile 1948 al marzo 1952) le materie prime rappresentarono il 33% del totale, i prodotti alimentari e i fertilizzanti il 29%, le materie prime (carbone e petrolio) il 16%, i beni strumentali il 17%, tutto gli altri beni il 5%. La distribuzione degli aiuti privilegiò gli stati più grandi senza distinguere tra vincitori e vinti: UK ricevette 3 il 24% del totale, la Francia poco più del 21%, la Germania dell’Ovest l’11,5% come pure l’Italia, i Paesi Bassi l’8,6%, il Belgio il 4,8% (assieme al Lussemburgo). <br>Gli effetti migliori dell’ERP sull’economia dei paesi che ricevettero gli aiuti furono registrati dagli stati che utilizzarono i loro “fondi di contropartita” per effettuare politiche in favore della ricostruzione di infrastrutture e rinnovare gli impianti delle imprese: paradossalmente i paesi le cui strutture industriali avevano subito meno danni risultarono avvantaggiati nei primi anni del dopoguerra, ma poi le loro imprese si ritrovarono con impianti obsoleti e meno competitive rispetto alle imprese rinnovate o riconvertite grazie all’ERP che fornì la migliore tecnologia disponibile: all’inizio si determinò una dipendenza dagli USA in merito alla manutenzione e riparazione dei beni strumentali ricevuti, poi le migliori imprese europee modificarono e diversificarono i loro prodotti rendendoli competitivi con quelli USA.</p>

<h2>COMECON</h2>

<p>Sil piano economico, l'URSS mette in pieni nel 1949 il <b>COMECON (Consiglio di aiuto economico reciproco)</b> a cui partecipano Albania, Bulgaria, Romania, Ungheria, Ceco Slovacchia, Polonia, Germania Orientale. Si tratta di un’organizzazione per l’integrazione economica e il commercio fra i paesi del mondo comunista che mira a sviluppare gli scambi solo con i paesi aderenti, inaridendo gli scambi con l’Europa occidentale. Il maggior impedimento è rappresentato dalla moneta: il rublo, secondo dei tassi che vengono fissati dall’URSS, ma che danneggiano i paesi alleati. Anche in Iugoslavia, il maresciallo Tito, era alleato con l’URSS durante la guerra, nel dopoguerra si avvia: la via del Socialismo. Questa scelta era stata operata da Tito quando, nel 1945, aveva vinto le elezioni, per vari motivi: la Iugoslavia era formata da varie etnie, Serbi, Croati, Sloveni e Bosniaci; La volontà di sottrarsi al controllo di Mosca e di avviare rapporti internazionali propri; Nel 1948 la polemica con l’URSS sfocia in una campagna denigratoria nei confronti di Tito che viene accusato di essere un traditore, viene attuato il boicottaggio economico, con il risultato che la Iugoslavia si allontana dal blocco sovietico, accettando gli aiuti occidentali. Tito fonda la repubblica federale sovietica, avviando l’auto-gestione, la proprietà statale dei mezzi di produzione viene sostituita con la proprietà sociale, cioè a gestire le aziende sono gli stessi lavoratori. In politica estera la posizione è quella dell’equidistanza rispetto ai due blocchi. Il passo successivo sarà con il procedere della guerra fredda, la fondazione del movimento dei paesi non allineati, della quale Tito sarà, agli inizi degli anni 70, protagonista insieme all’indiano Nehru e l’egiziano Nasser.</p>

<h2>Patto atlantico</h2>

<p>All'esperienza della cooperazione economica seguì sostanzialmente fra gli stessi soggetti interessati la predisposizione di una più ampia collaborazione politica contraddistina dal comune impegno in un'alleanza militare, con lo scopo di collegare la difesa degli USA e del Canada a quella dei Paesi dell'Europa dell'Ovest in funzione antisovietica, tramite il <b>Patto atlantico</b>, firmato a Washington il 4 aprile 1949. Il mondo occidentale reagiva così al tentativo di modificare gli equilibri in Europa da parte dell'URSS.</p>

<p>All'iniziativa del Patto atlantico seguì da parte sovietica la costituzione del Patto di Varsavia tra l'URSS e i Paesi "satelliti" dell'Europa centrale ed orientale, firmato nel 1955. Venne così realizzata, sulla base della divisione dell'Europa decisa a Jalta, una contrapposizione politico-militare destinata a durare un quarantennio, con la conseguenza di ridurre ulteriormente l'autonomia dei Paesei europei e il ruolo di protagonista dell'Europa: da un lato, infatti, il Patto di Varsavia sanciva anche sul piano formale la satellizzazione dell'Europa centrale ed orientale nei confronti dell'URSS, dall'altro il Patto Atlantico, pur nel rispetto formale delle sovranità nazionali dei Paesi europei occidentali, subordinava di fatto l'Europa occidentale ad un rapporto privilegiato con gli USA, in grado essi soli di difendere l'Europa sul piano militare attraverso la garanzia sia della presenza delle truppe americane sul suolo europeo sia attraverso quello che fu definito l'"ombrello atomico". </p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="IMU.html">L'imposta municipale propria (IMU)»</a>
</section>

</article>

</body>
</html>