<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Corte dei conti europea">
	<title>Corte dei conti europea</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Corte dei conti europea</h1>

<ul>
	<li><p>Ruolo: controllare che i fondi dell’UE siano raccolti e utilizzati correttamente, e contribuire a migliorare la gestione finanziaria dell’UE;</p></li>
	<li><p>Presidente: Tony Murphy;</p></li>
	<li><p>Membri: uno per ciascun paese dell’UE;</p></li>
	<li><p>Anno di istituzione: 1977;</p></li>
	<li><p>Sede: Lussemburgo;</p></li>
</ul>

<p>In quanto revisore esterno indipendente dell'UE, la Corte dei conti europea tutela gli interessi dei contribuenti dell'UE. Non è dotata di poteri legali, ma opera per migliorare la gestione da parte della Commissione europea del bilancio dell'UE e riferisce sullo stato delle finanze dell'Unione.</p>

<h2>Cosa fa la Corte dei conti europea?</h2>

<ul>
	<li><p>Effettua una revisione contabile <b>delle entrate e delle uscite dell'UE</b> per controllare che i fondi dell'Unione siano raccolti e spesi correttamente, usati in modo ottimale e debitamente contabilizzati</p></li>
	<li><p>controlla ogni <b>persona od organizzazione che gestisce fondi dell'UE,</b> effettuando anche controlli a campione presso le istituzioni dell'Unione (soprattutto la Commissione), gli Stati membri e i paesi che beneficiano degli aiuti dell'UE</p></li>
	<li><p>descrive risultati e raccomandazioni nelle <b>relazioni di audit</b> destinate alla Commissione europea e ai governi nazionali;</p></li>
	<li><p>segnala i casi sospetti di <b>frode, corruzione o altra attività illegale</b> all'<a href="OLAF.html">Ufficio europeo per la lotta antifrode (OLAF);</a></p></li>
	<li><p>redige una relazione annuale per il <a href="parlamento.html">Parlamento europeo</a> e il <a href="consiglio.html">Consiglio dell'UE</a> che il Parlamento esamina prima di decidere se approvare la gestione del bilancio dell'UE da parte della Commissione;</p></li>
	<li><p>fornisce il suo parere in qualità di esperto ai responsabili politici dell'UE su come le finanze dell'Unione possano essere gestite meglio e in modo più trasparente per i cittadini.</p></li>
</ul>

<p>Pubblica, inoltre, pareri sui lavori preparatori che avranno un impatto sulla gestione finanziaria dell’UE, nonché i documenti di sintesi, i riesami e le pubblicazioni ad hoc su questioni riguardanti le finanze pubbliche dell’UE.</p>

<p>Per essere efficace, la Corte deve essere <b>indipendente</b> dalle istituzioni e dagli organi che controlla. A tal fine, è libera di decidere su:</p>

<ul>
	<li><p><b>cosa</b> sottoporre a verifica;</p></li>
	<li><p><b>come</b> effettuare tale verifica;</p></li>
	<li><p>la <b>forma</b> e i <b>tempi</b> con cui presentarne i risultati.</p></li>
</ul>

<p>Il lavoro di audit della Corte si concentra principalmente sulla Commissione europea – il principale organo responsabile dell’esecuzione del bilancio UE. La Corte collabora inoltre strettamente con le autorità nazionali, assieme alle quali la Commissione gestisce la maggior parte dei fondi UE (circa l'80%).</p>

<h2>Composizione</h2>

<p>I membri della Corte sono nominati dal Consiglio, previa consultazione del Parlamento, per periodi di 6 anni rinnovabili, e scelgono uno di loro come presidente per un periodo di 3 anni (anch'esso rinnovabile).</p>

<h2>Come funziona la Corte?</h2>

<p>La Corta effettua tre tipi di controlli:</p>

<ul>
	<li><p>audit finanziari, in cui verifica che i conti presentino accuratamente la posizione finanziaria, i risultati e il flusso di cassa dell'anno</p></li>
	<li><p>audit di conformità, in cui verifica che le transazioni finanziarie rispettino le norme;</p></li>
	<li><p>controlli di gestione, in cui verifica che i fondi UE conseguano gli obiettivi con la minore spesa possibile e nel modo più economico.</p></li>
</ul>

<p>La Corte è divisa in gruppi di audit detti "sezioni". Questi preparano relazioni e pareri che saranno poi adottati dai membri della Corte, diventando in tal modo ufficiali.</p>

<h2>La Corte dei conti europea e i cittadini</h2>

<p>La Corte offre tirocini. <br> La Corte organizza ogni due anni un premio accademico per la ricerca nel campo dell'audit nel settore pubblico al quale potete partecipare.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
