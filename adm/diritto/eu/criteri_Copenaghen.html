<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="I tre criteri di Copenaghen"/>
	<title>I tre criteri di Copenaghen</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>I tre criteri di Copenaghen</h1>

<p>L'art. 49 TUE dispone altresì, nel suo secondo comma, che le condizioni per l'ammissione e gli adattamenti dei trattati su cui è fondata l'Unione formano l'oggetto di un accordo tra gli Stati membri e lo Stato richiedente. Tale accordo è sottoposto a <b>ratifica da tutti gli Stati contraenti</b> conformemente alle loro rispettive norme costituzionali.<br> In particolare, le condizioni di ammissibilità di cui si occupa il sopracitato articolo sono comunemente note sotto la denominazione di <b><i>criteri di Copenaghen</i></b>, definiti in occasione del Consiglio europeo di Copenaghen del 1993. <br>Si tratta di <b>tre criteri</b> che stabiliscono i parametri cui deve conformarsi uno stato candidato all'Unione Europea prima
dell'adesione.<br> Si tratta di criteri politici, giuridici ed economici:</p>

<ul>
	<li><p><b>Criterio politico</b>. Consiste nell'avere raggiunto una stabilità istituzionale tale da garantire la democrazia, lo Stato di diritto, il rispetto dei diritti umani nonché il rispetto e la tutela delle minoranze.</p></li>

	<li><p><b>Criterio economico</b>. Si sostanzia nella creazione e consolidamento di un'economia di mercato funzionante e di una forte capacità di far fronte alle pressioni concorrenziali e alle forze di mercato all'interno dell’Unione.</p></li>

	<li><p><b>Terzo criterio</b> ovvero la capacità di applicare l'<a href="acquis.html">acquis</a> comunitario, assumendo gli obblighi connessi con l'adesione all'UE, tra cui il perseguimento dell'obiettivo dell'Unione politica, economica e monetaria.</p></li>
</ul>

<p>La verifica dei criteri di Copenaghen va effettuata in una fase preliminare di negoziati di pre-adesione ove svolge un ruolo determinante la Commissione. La pronuncia del Consiglio conclude poi una <b>fase “interna”</b> che non determina di per sé l'ingresso del nuovo stato nella compagine europea ma, così come sancito dal secondo comma dell'art. 49 TUE, per realizzare tale obiettivo è necessaria l'instaurazione di una <b>fase “esterna”</b>, e cioè un accordo tra il nuovo Stato e gli Stati già membri, finalizzato a stabilire non solo le condizioni di adesione ma anche le eventuali modifiche ai Trattati. Pertanto, la <b>seconda fase</b> della procedura si conclude con la <b>stipulazione di un accordo</b> di adesione tra lo Stato aderente e gli Stati membri, contenente eventuali <b>adattamenti dei Trattati istitutivi</b>. <br> Tuttavia va ricordato che, a seguito dell'entrata in vigore di tale accordo e pertanto a seguito dell'adesione del nuovo Stato membro, è previsto un <b>periodo transitorio</b> finalizzato ad un inserimento graduale e progressivo del nuovo Stato membro
all'interno della realtà europea.</p>

 <section aria-label="End">
<a href="allargamento.html">«Clausola di recesso dell'UE.</a>
<a href="index.html">Index</a>
<a href="allargamento.html">Allargamento dell'UE e candidati all'adesione»</a>
</section>

</article>

</body>
</html>
