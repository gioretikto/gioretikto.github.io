<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Consiglio d'Europa">
	<title>Consiglio d'Europa</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Consiglio d'Europa</h1>

<p>Da non confondere con il <a href="consiglio_europeo.html">consiglio europeo</a>, è un'organizzazione internazionale, con sede a Strasburgo, che riunisce 46 paesi democratici europei. La sua missione è quella di promuovere la democrazia e di proteggere i diritti umani e lo stato di diritto in Europa.</p>

<p>Gli obiettivi principali che il Consiglio d’Europa si prefigge sono di:</p>

<ul>
	<li><p>difendere i diritti dell’uomo, la democrazia pluralista  e lo stato di diritto;</p></li>
	<li><p>promuovere e incoraggiare la sensibilizzazione e la va lorizzazione dell’identità e della diversità culturale in Europa;</p></li>
	<li><p>cercare soluzioni comuni alle grandi sfide che deve affrontare la società europea: discriminazione nei confronti delle minoranze, xenofobia, intolleranza, bioetica e clonazione, terrorismo, tratta degli esseri umani, criminalità organizzata e corruzione, criminalità informa tica e violenza sui bambini;</p></li>
	<li><p>consolidare la stabilità democratica in Europa, soste nendo l’attuazione di riforme politiche, legislative e costituzionali.</p></li>
</ul>

<p>Per conseguire tali obiettivi, il Consiglio d’Europa si appoggia sulle attività dei seguenti organi:</p>

<ul>
	<li><p>il <b>Comitato dei Ministri</b>: organo decisionale, che riu nisce i ministri degli Affari esteri degli Stati membri o i loro rappresentanti permanenti a Strasburgo;</p></li>
	<li><p>l<b>’Assemblea parlamentare (APCE)</b>: organo delibera tivo, composto da membri designati dai parlamenti na zionali. Comprende 318 membri e 318 supplenti;</p></li>
	<li><p>il <b>Congresso dei poteri locali e regionali</b>: organo consultivo composto da rappresentanti degli enti locali e regionali.</p></li>
	<li><p>la <b>Corte europea dei diritti dell’uomo</b>: organo giudiziario, che garantisce a tutte le persone sotto la suagiurisdizione i diritti sanciti dalla Convenzione europea dei diritti dell’uomo;</p></lI>
	<li><p>il <b>Commissario per i diritti umani</b>: organo indipendente, con la funzione di promuovere l’educazione, la sensibilizzazione ai diritti umani e il loro rispetto negli Stati membri;</p></li>
	<li><p>la <b>Conferenza delle OING</b>: il Consiglio d’Europa è aper to al dialogo con oltre 400 organizzazioni internazionali non governative (OING) alle quali ha concesso lo status partecipativo;</p></li>
	<li><p>il <b>Segretario generale</b>, eletto a capo dell’Organizza zione dall’APCE per un mandato di cinque anni, è responsabile della gestione strategica e dell’orientamento del programmma di attività e del bilancio del Consiglio d’Europa e ha altresì il compito di controllare il funziona mento quotidiano dell’Organizzazione
	<li><p>il <b>Segretariato</b>: oltre 2.000 funzionari, provenienti dai 47 Stati membri, lavorano nella sede del Consiglio d’Europa a Strasburgo (Francia) o anche in altri uffici dell’Organizzazione in Europa.</p></li>
</ul>

<h2 id="CEDU">La Convenzione europea dei diritti dell’uomo (CEDU)</h2>

<p>La Convenzione europea dei diritti dell’uomo (CEDU) è un trattato internazionale adottato nel 1950 ed entrato in vigore nel 1953. È la prima convenzione del Consiglio d’Europa destinata a tutelare i diritti dell’uomo. La sua ratifica è la condizione indispensabile per aderire all’Organizzazione. La Convenzione europea dei diritti dell’uomo è direttamente ispirata dai principi della Dichiarazione universale dei diritti dell’uomo, adottata dall’Assemblea generale delle Nazioni Unite nel 1948.</p>

<p>La Convenzione garantisce:</p>

<ul>
	<li><p>il diritto alla vita, alla libertà e alla sicurezza;</p></li>
	<li><p>il diritto al rispetto della vita privata e familiare;</p></li>
	<li><p>la libertà di espressione;</p></li>
	<li><p>la libertà di pensiero, di coscienza e di religione;</p></li>
	<li><p>il diritto di voto e di eleggibilità alle elezioni;</p></li>
	<li><p>il diritto a un equo processo in materia civile e penale;</p></li>
	<li><p>il diritto alla proprietà e di godere pacificamente dei propri beni.</p></li>
</ul>

<p>Prevede inoltre una serie di divieti, tra cui:</p>

<ul>
	<li><p>la tortura e le pene o trattamenti inumani o degradanti;</p></li>
	<li><p>la schiavitù e il lavoro forzato;</p></li>
	<li><p>la detenzione arbitraria o illegale;</p></li>
	<li><p>la discriminazione nel godimento dei diritti e libertà;</p></li>
	<li><p>riconosciuti dalla Convenzione;</p></li>
	<li><p>l’espulsione o il respingimento da parte di uno Stato dei propri cittadini;</p></li>
	<li><p>la pena di morte;</p></li>
	<li><p>l’espulsione collettiva di stranieri.</p></li>
</ul>

<h2 id="corte">Corte europea dei diritti dell’uomo</h2>

<p>La Corte europea dei dirittti dell’uomo, istituita nel 1959, è un organo giudiziario che garantisce il rispetto dei diritti sanciti dalla Convenzione europea dei diritti dell’uomo a tutte le persone poste sotto la giurisdizione di uno Stato parte contraente della convenzione. Dal 1° novembre 1998 è competente una Corte unica, che siede stabilmente a Strasburgo (Francia).<br> La Corte è composta da un numero di giudici pari a quello degli Stati Parti alla Convenzione. I giudici sono totalmente indipendenti, non rappresentano il loro paese e sono eletti dall’Assemblea parlamentare del Consiglio d’Europa. Nei suoi 50 anni di esistenza, la Corte ha pronunciato oltre 10.000 sentenze, che sono vincolanti per gli Stati conve nuti interessati e impongono loro di riparare le conseguenze subite dai ricorrenti a seguito delle violazioni e di modificare la loro legislazione e le loro prassi in numerosi campi, sotto il controllo del Comitato dei Ministri. La giurisprudenza della Corte contribuisce a fare evolvere la Convenzione, rendendola uno strumento vivo e dinamico, in grado di affrontare le nuove sfide e di consolidare lo stato di diritto e la democrazia ovunque in Europa.</p>

<p>Le sentenze della Corte sono vincolanti: quando è constatata l’esistenza di una violazione, lo Stato convenuto è tenuto a eseguire la sentenza della Corte, adottando le misure necessarie per evitare che tale violazione possa ripetersi in futuro e per porre rimedio al danno causato alla vittima. La Corte può inoltre esigere dallo Stato il pagamento di una somma di denaro al ricorrente, a titolo di “equa riparazione” per il danno subito. Possono anche essere necessarie altre misure specifiche, quali liberare il ricorrente se era detenuto, consentirgli di ristabilire i contatti con i figli, concedergli un permesso di soggiorno, ecc.<br>
Il Comitato dei Ministri resta responsabile del controllo dell’esecuzione delle sentenze della Corte: aiuta gli Stati a individuare le misure necessarie e a trovare soluzioni quando l’adozione di certe misure pone problemi. Valuta inoltre l’efficacia delle misure prese a favore del ricorrente e per qualsiasi altra persona che potrebbe trovarsi nella stessa situazione.</p>

<p>Esempi di misure specifiche adottate dagli Stati a seguito di una sentenza della Corte:</p>

<ul>
	<li><p>in Azerbaigian, una ricorrente che era stata ingiustamente licenziata è stata reintegrata nel posto di lavoro;</p></li>
	<li><p>in BosniaErz egovina, una ricorrente ha ottenuto la restituzione dei propri risparmi</p></li>
	<li><p>in Bulgaria, il Procuratore generale ha chiesto la riapertura di un processo, essendo stato dichiarato ingiusto il giudicato nazionale</p></li>
	<li><p>in Croazia, è stato restituito a un ricorrente il passaporto, che gli era stato confiscato dalle autorità</p></li>
	<li><p>a Cipro, un ricorrente ha ottenuto il diritto di voto nella Repubblica ceca, un ricorrente ha riottenuto il versamento della pensione che gli era stata sospesa</p></li>
	<li><p>in Finlandia, dei genitori hanno ottenuto di dare al figlio il nome di loro scelta, che era stato rifiutato dalle autorità</p></li>
	<li><p>in Georgia, è stato scarcerato un ricorrente privato arbitrariamente della libertà</p></li>
	<li><p>in Germania, il padre di un bambino nato fuori dal matrimonio e abbandonato dalla madre ha ottenuto la custodia del figlio</p></li>
	<li><p>in Grecia, i ricorrenti hanno ottenuto l’autorizzazione ad aprire una scuola</p></li>
	<li><p>in Ungheria, uno storico ha ottenuto accesso a documenti classificati</p></li>
	<li><p>in Lettonia, un ricorrente detenuto in condizioni inadatte alla sua età (84 anni) è stato liberato</p></li>
</ul>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
