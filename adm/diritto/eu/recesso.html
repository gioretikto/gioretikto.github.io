<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Clausola di recesso dell'UE"/>
	<title>Clausola di recesso dell'UE</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Clausola di recesso dell'UE</h1>

<p>Ai sensi di quanto previsto dall'<a href="TUE.html#50">art. 50 TUE</a> «<i>ogni Stato membro può decidere, conformemente alle proprie norme costituzionali, di recedere dall'Unione</i>».<br> Ciò che viene in luce da un'attenta lettura di tale norma è l'<b>assenza di un eventuale obbligo di motivazione</b> da parte dello Stato recedente per il valido esercizio del diritto di recesso. In particolare, con l'introduzione dell'art. 50 TUE, la possibilità di recesso dall'UE è data espressamente a qualsiasi Stato membro, in qualsiasi momento, senza necessità di addurre particolari motivazioni e senza bisogno di assenso dell'UE (<b>recesso ad nutum</b>).</p>

<p>L'<b>unica formalità</b> richiesta dall'art. 50 TUE per il <b>valido esercizio del diritto di recesso</b> da parte dello Stato membro si sostanzia in una notifica di tale intenzione al <b>Consiglio europeo</b> da parte dello Stato recedente. <br> Alla luce di tale notifica il Consiglio europeo formula gli «orientamenti» in base ai quali l'Unione negozia e conclude
con tale Stato un accordo volto a definire le <b>modalità del recesso</b>, tenendo conto del quadro delle future relazioni con l'Unione.<br> L'accordo di recesso viene negoziato, a sensi di quanto previsto dall'art. 218 TFUE, senza che lo Stato recedente possa partecipare ai negoziati e alla relativa decisione conclusiva del Consiglio. Tale decisione è adottata dal Consiglio, a nome dell'Unione, che delibera a maggioranza qualificata previa approvazione del Parlamento europeo. <br> Un aspetto essenziale che <b>differenzia</b> la procedura di <b>recesso</b> da quella disciplinata dall'art. 49 del TUE, ovvero dal procedimento di adesione, si sostanzia nell’<b>assenza di ratifica</b> o approvazione diretta da parte degli altri Stati membri dell'Ue. In particolare, diversamente da quanto accade nella rigida procedura ex art. 49, ove per l'ammissione di nuovi Stati membri nell'Ue è richiesto il consenso degli altri Stati, il recesso, esplica i suoi effetti a prescindere dall'accordo tra lo Stato membro recedente e gli altri Stati. <br> I trattati (TUE e TFUE) cessano di essere applicabili allo Stato recedente a <b>decorrere dalla data di entrata in vigore dell'accordo di recesso</b> o, in mancanza di tale accordo, <b>due anni dopo la notifica dell’intenzione di recedere</b>, eccetto che il Consiglio europeo decida, in accordo con lo stato recedente, di optare per un prolungamento di tale termine. L'ultimo comma dell'art. 50 TUE dispone che:</p>

<p>«<i>se lo Stato che ha receduto dall'Unione chiede di aderirvi nuovamente, tale richiesta è oggetto della procedura di cui all'articolo 49 TUE</i>», pertanto tale Stato, seguendo nuovamente la procedura di ammissione, può richiedere di aderire nuovamente all’Eurozona. <br> Va infine effettuata un'ulteriore precisazione in relazione aldiritto di recesso. Orbene, va rammentato che i Trattati sono conclusi <b>per una durata illimitata</b> così come sancito dagli artt. 53 TUE e 356 TFUE, e che anche prima dell’espressa previsione della clausola di recesso contenuta all'art. 50 TUE, ai Trattati si sarebbe comunque potuto applicare l'art. 56 della Convenzione di Vienna sul Diritto dei Trattati. <br> In virtù della sopracitata Convenzione di Vienna sul Diritto dei Trattati del 1969, le parti di un trattato internazionale hanno piena facoltà di invocare un <b>mutamento di circostanze</b> come motivo per porre termine al trattato o per ritirarsi da esso. Questa disposizione, conosciuta nel panorama giuridico come clausola «rebus sic stantibus», indica il potere, accordato ad uno Stato contraente, di <b>considerarsi sciolto da un trattato</b>, a causa del sopravvenuto radicale <b>mutamento delle circostanze</b> in base alle quali il trattato stesso era stato <i>illo tempore</i> concluso. Pertanto, mentre sulla scorta di tale convenzione era <b>necessaria una motivazione</b> al fine di considerare lo Stato membro sciolto da un Trattato, ai sensi dell'art. 50 il recesso è ad nutum e quindi <b>non necessita di alcun obbligo motivazionale</b>. <br> A seguito dell’introduzione dell'art. 50 del TUE, e pertanto del recesso ad nutum, sì deve ritenere ormai superata la clausola del <i>rebus sic stantibus</i>.</p>

<section aria-label="End">
<a href="allargamento.html">«Allargamento dell'UE e candidati all'adesione.</a>
<a href="index.html">Index</a>
<a href="IMU.html">L'imposta municipale propria (IMU)»</a>
</section>

</article>

</body>
</html>