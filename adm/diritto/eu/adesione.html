<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Clausola di recesso dell'UE"/>
	<title>Clausola di recesso dell'UE</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Adesione all'UE</h1>

<p>Il carattere maggiormente innovativo dei Trattati CECA, CEE ed EURATOM risiede nel fatto che gli stessi furono concepiti <i>ab origine</i> come «trattati aperti». In particolare, tale obiettivo venne perseguito mediante l'inserimento all’interno degli stessi di una cd. <b>clausola di adesione</b>, attraverso la quale gli Stati europei, diversi dagli originari firmatari, avevano la possibilità di entrare a far parte delle tre Comunità in un momento successivo alla stipula dei Trattati. Tale ingresso all'Eurozona era comunque subordinato all'espletamento di una complessa procedura di adesione disciplinata dai Trattati stessi. <br> Originariamente il procedimento di adesione era stato disciplinato dal Trattato di Maastricht; successivamente venne riformulato dal Trattato di Amsterdam, per poi essere rimodellato dal Trattato di Lisbona che sostanzialmente ne ha confermato le disposizioni, ma al contempo ha introdotto la possibilità di un <i><b>recesso ad nutum</b></i> dall'Unione da parte degli Stati membri aderenti, novità di grande rilievo nel panorama istituzionale europeo.<br> In tale preambolo va precisato infine che le disposizioni inerenti alle procedure di adesione e recesso dall'UE sono state formalmente collocate nel TITOLO VI del TUE insieme alle norme relative alla revisione dei trattati.</p>

<h2>Il Procedimento di adesione</h2>

<p>L'art. 49 TUE dispone che:</p>

<blockquote>«ogni Stato europeo che rispetti i valori di cui all’articolo 2 TUE e si impegni a promuoverli può domandare di diventare membro dell'Unione».</blockquote>

<p>Continua tale norma prendendo in esame la procedura di <b>richiesta di adesione</b>. In particolare, il <a href="parlamento.html">Parlamento europeo</a> e i <b>parlamenti nazionali</b> sono informati di tale domanda. Lo <b>Stato richiedente</b> trasmette la sua domanda al Consiglio (dei ministri), che si pronuncia all'unanimità, previa consultazione della Commissione e
previa approvazione del Parlamento europeo, che si pronuncia a maggioranza assoluta dei membri che lo compongono. Si tiene conto dei <i>criteri di ammissibilità</i> convenuti dal <b>Consiglio europeo</b>.  <br> Le <b>condizioni per l'ammissione</b> e i conseguenti adattamenti dei trattati su cui è fondata l'Unione formano l'oggetto di un accordo che interviene tra gli Stati membri e lo Stato richiedente. Tale accordo è sottoposto a <b>ratifica da tutti gli Stati contraenti</b> conformemente alle loro rispettive norme costituzionali. <br> Un <b>requisito essenziale</b> per l'adesione è quello geografico, che si sostanzia nella condizione per la quale lo Stato che intende aderire deve essere europeo, e quindi appartenere all'Europa. Tale requisito non va inteso in senso stretto, ovvero come espressione della <b>morfologia geografica</b>, ma va inteso nel senso di <b>comunanza di elementi storico-culturali</b> in grado di avvicinare i popoli e delineare, come minimo comune denominatore, un unico concetto di identità europea. <br> Per aderire all'Unione occorre stipulare un accordo internazionale tra gli Stati già membri e il nuovo Stato che chiede di entrare a far parte dell’organizzazione. L'accordo in questione è frutto di negoziati intercorrenti nell’ambito di conferenze intergovernative bilaterali che riuniscono gli Stati gia membri da un lato e il paese candidato dall'altro.<br> Una volta concluso, l'accordo deve essere sottoposto alla <b>ratifica</b> da parte di tutti i soggetti che vi hanno partecipato. <br> Il <b>trattato di adesione</b> non contiene né le condizioni per l'ammissione né gli adattamenti necessari da apportare ai trattati (si pensi per esempio al numero dei membri delle istituzioni) in quanto tali elementi sono contenuti nell’Atto relativo alle condizioni d’adesione e agli adattamenti dei trattati, le cui disposizioni costituiscono parte integrante del trattato di adesione. Gli strumenti relativi all'adesione (trattato, atto, allegati, protocolli, dichiarazioni) contengono soprattutto la <b>previsione di periodi transitori</b>, in ottemperanza al principio, già applicato nei trattati originari, di <b>gradualità dell’integrazione del nuovo Stato membro</b>.</p>

<section aria-label="End">
<a href="allargamento.html">«</a>
<a href="index.html">Index</a>
<a href="recesso.html">I tre criteri di Coenaghen»</a>
</section>

</article>

</body>
</html>
