<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il sistema elettorale italiano per l'elezione dei rappresentanti al Parlamento europeo">
	<title>Il sistema elettorale italiano per l'elezione dei rappresentanti al Parlamento europeo</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il sistema elettorale italiano per l'elezione dei rappresentanti al Parlamento europeo</h1>

<p>In Italia le modalità di elezione dei deputati nazionali al Parlamento europeo sono disciplinate dalla L. 24 gennaio 1978, n. 18, da ultimo modificata dalla L. 20 febbraio 2009, n. 10; tale legge prevede un sistema proporzionale con la possibilità di esprimere una o più preferenze per determinati candidati (a differenza di quanto avviene per le elezioni politiche nazionali). I punti più importanti della disciplina dettata dalla L. 18/1978 sono:</p>

<ul>
	<li><p>l<b>’elettorato attivo</b>. Il diritto di voto può essere esercitato dai cittadini italiani che abbiano compiuto 18 anni (art. 3, co. 1, L. 18/1979). Possono inoltre votare per l'elezione dei rappresentanti italiani al Parlamento europeo i cittadini degli altri Stati membri dell’Unione europea residenti in Italia che abbiano presentato, entro il 90° giorno antecedente la data delle elezioni, una richiesta in tal senso al Sindaco del Comune di residenza e abbiano ottenuto l'iscrizione nell'apposita lista elettorale (art. 3, co. 2, L. 18/1979);</p></li>

	<li><p>l’<b>elettorato passivo</b>. Possono essere eletti alla carica di rappresentante dell’Italia al Parlamento europeo i cittadini italiani che siano titolari del diritto di elettorato attivo e abbiano compiuto 25 anni. Sono, inoltre, eleggibili i cittadini degli altri Stati membri dell’Unione europea in possesso dei requisiti di eleggibilità al Parlamento europeo previsti dalle rispettive disposizioni nazionali (art. 4, co. 1 e 2, L. 18/1979);</p></li>

	<li><p>le <b>circoscrizioni elettorali</b>. I membri italiani del Parlamento europeo sono eletti su base circoscrizionale. A tale scopo, il territorio nazionale è diviso in 5 circoscrizioni elettorali. L'assegnazione del numero dei seggi alle singole circoscrizioni è effettuata dividendo il numero degli abitanti della Repubblica, quale risulta dall’ultimo censimento generale della popolazione, per il numero dei membri spettante all’Italia e distribuendo i seggi in proporzione alla popolazione di ogni circoscrizione, sulla base dei quozienti interi e dei più alti resti (art. 2 L. 18/1979);</p></li>

	<li><p>la <b>presentazione delle liste</b>. Ciascuna lista deve essere composta di un numero di candidati non inferiore a tre e non maggiore del numero di parlamentari europei da eleggere nella circoscrizione (art. 12, co. 8, L. 18/1979). Dal 2004 è obbligatoria, a pena di inammissibilità, la presenza nelle liste di candidati di entrambi i sessi. Inoltre, nessuno dei due sessi può essere rappresentato in misura superiore ai due terzi dei candidati (art. 56 D.Lgs. 198/2006). Ogni candidato può presentarsi in una o più circoscrizioni (anche in tutte);</p></li>

	<li><p>le <b>modalità di votazione</b> e la <b>ripartizione dei seggi</b>. L’elettore può votare soltanto per una delle liste presentate nella circoscrizione e può esprimere la propria preferenza per uno o più candidati (fino ad un massimo di tre preferenze). Il procedimento per l'assegnazione dei seggi prevede i seguenti passaggi (art. 21 L. 18/1978):</p>

<ol type="a">
	<li><p>si determina la cifra elettorale nazionale di ciascuna lista sommando i voti riportati nelle singole circoscrizioni;</p></li>
	<li><p>si individuano le liste che hanno conseguito, sul piano nazionale, <b>almeno il 4% dei voti;</b> queste ultime sono le uniche che partecipano al successivo riparto dei seggi, mentre quelle che non hanno raggiunto tale percentuale sono escluse. Tale soglia di sbarramento è stata introdotta con la L. 10/2009 ed è in linea con la disciplina europea che attribuisce agli Stati membri la facoltà di prevedere nella loro legislazione elettorale uno <b>sbarramento non superiore al 5%</b> dei suffragi espressi;</p></li>
	<li><p>si effettua la ripartizione dei seggi spettanti all'Italia tra le varie liste che hanno superato il quorum del 4%.</p></li>
</ol>

</li>
</ul>

<h2>Cessazione dalla carica di parlamentare europeo</h2>

<p>La cessazione dalla carica di parlamentare europeo si ha alla scadenza del mandato, in caso di dimissioni, di decesso e di decadenza. Ai sensi dell’art. 12 della decisione 76/787/CECA, CEE, Euratom (nel testo modificato dalla decisione 2002/772/CE, Euratom), ciascuno Stato membro stabilisce le opportune procedure per coprire i seggi resisi vacanti, per la restante durata del mandato. Quando la legislazione di uno Stato membro stabilisce espressamente la decadenza di un membro del Parlamento europeo, esso cessa dalle sue funzioni e le autorità nazionali competenti ne informano il Parlamento europeo. Quando un seggio si rende vacante per dimissioni o decesso, il Presidente del Parlamento europeo ne informa senza indugio le autorità competenti dello Stato membro interessato.</p>
</ol>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
