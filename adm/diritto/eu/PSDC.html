<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La politica di sicurezza e di difesa comune (PSDC)"/>
	<title>La politica di sicurezza e di difesa comune (PSDC)</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La politica di sicurezza e di difesa comune (PSDC)</h1>

<p>La <b>politica di sicurezza e di difesa comune (PSDC)</b> costituisce parte integrante della <b>(PESC) politica estera e di sicurezza comune</b> (v. Cap. 2, parr. 2.4., 2.5, Cap. 3, par. 3.7.5, Cap. 6, par. 6.4.1).<br> Il suo <b>scopo</b> specifico è quello di assicurare che l'Unione disponga di una capacità operativa ricorrendo ai mezzi civili e militari necessari, al fine del compimento di missioni al suo esterno per garantire il mantenimento della pace, la prevenzione dei conflitti e il rafforzamento della sicurezza internazionale, conformemente ai
principi della Carta delle Nazioni Unite (art. 42, par. 1 del TFUE).<br> La PSDC comprende la <i>graduale definizione di una politica di difesa comune dell'Unione</i>. Questa condurrà a una difesa comune quando il Consiglio europeo, deliberando all'unanimità, avrà così deciso (art. 42, par. 2 del TFUE).<br> L'art. 46 del TFUE, prevede, altresì, la possibilità che gli Stati membri che rispondono a criteri più elevati in termini di capacità militari e che hanno sottoscritto impegni più vincolanti in materia ai fini delle missioni più impegnative possano instaurare una <b>cooperazione strutturata permanente</b> nell'ambito dell'Unione.<br> In tal senso, un ruolo centrale è assunto dalla "<b>Agenzia europea per la difesa</b>" (v. Cap.3, par. 3.11.5) cui spetta il compito di individuare le esigenze operative, promuovere le misure per rispondere a queste, e contribuire ad individuarle e, se del caso, mettere in atto qualsiasi misura utile a rafforzare la base industriale e tecnologica del settore della difesa, partecipando anche alla definizione di una politica europea degli armamenti e assistendo il Consiglio nella valutazione del miglioramento delle capacità militari.<br> Nel quadro della politica di sicurezza e difesa comune assume particolare rilevanza la previsione di cui al par. 7 dell'art. 42 del TFUE, il quale dispone che “qualora uno Stato membro subisca un'aggressione armata nel suo territorio, gli altri Stati membri sono tenuti a prestargli aiuto e assistenza con tutti i mezzi in loro possesso, in conformità dell'art. 51 della Carta delle Nazioni Unite”.<br> Tale disposizione che introduce la c.d. clausola di mutua assistenza, tuttavia, cosi come previsto espressamente dal secondo periodo del par. 7 dello stesso art. 42 del TFUE, non pregiudica il carattere specifico della politica di sicurezza e difesa di taluni Stati membri ovverosia di quelli facenti parte della NATO.<br> A sottolineare la specificità e limitatezza dell'eventuale intervento di soccorso degli Stati membri interviene, poi, il comma 2 del par. 7 dell'art. 42 del TFUE, il quale puntualizza che “gli impegni e la cooperazione in questo settore rimangono conformi agli impegni assunti nell'ambito dell'Organizzazione del trattato del Nord-Atlantico che resta, per gli Stati che ne sono membri, il fondamento della loro difesa collettiva e l'istanza di attuazione della stessa”. <br> La politica di sicurezza e difesa comune vede il coinvolgimento, oltre che del Consiglio europeo e del Consiglio, anche quello dei seguenti organi:</p>

<ul>
	<li><p>l'<b>Alto rappresentante</b> cui spetta il compito di avanzare proposte in materia di politica di sicurezza e difesa comune e di interagire con il Comitato politico di sicurezza (CPS) per definire le modalità di intervento dell'Unione in tale settore;</p></li>
	<li><p>il <b>Comitato politico di sicurezza (CPS)</b>, struttura permanente che svolge compiti consultivi potendo fornire pareri al Consiglio (sia dietro richiesta che di propria iniziativa), di vigilanza sull'osservanza delle politiche concordate nonché di gestione delle eventuali crisi nell'ambito della PESD;</p></li>
	<li><p>il <b>Comitato militare dell'Unione europea (CMUE)</b> cui spetta fornire pareri e raccomandazioni sugli aspetti militari della PSDC;</p></li>
	<li><p>lo <b>Stato maggiore dell'Unione europea (SMUE)</b> cui spetta dare attuazione alle politiche e alle decisioni assunte per gestire le situazioni di crisi nell'ambito della PSDC.</p></li>
</ul>

<h2 id="alto">L'Alto rappresentante dell'Unione</h2>

<p>Introdotto dal Trattato di Lisbona, nominato dal Consiglio europeo che delibera a maggioranza qualificata con l'accordo del Presidente della Commissione (Art. 18, comma 1 TUE). Il cd. Ministro degli esteri dell'UE assume una doppia veste: è responsabile del Consiglio per la politica estera e di sicurezza comune (PESC), nonché vicepresidente della Commissione, incaricato delle relazioni esterne. <br> Il ruolo di Alto rappresentante "per la politica estera e di sicurezza comune", invero, era già stata introdotta dal Trattato di Amsterdam. La costituzione europea aveva previso un rafforzamento dell'incarico della figura in esame e la sua ridenominazione come "<b>Ministro degli Esteri</b>" dell'UE.<br>Il Trattato di Lisbona ha apportato significative modifiche al ruolo dell'Alto rappresentante, ivi, compresa la sua ridenominazione da "per la politica estera e di sicurezza comune" a "per gli affari esteri e la politica di sicurezza".</p>

<p>La politica estera e di sicurezza comune è altresì, messa in atto oltre che dagli Stati membri, dall'<b>Alto rappresentante dell'Unione</b>. Le sue funzioni chiave per il buon funzionamento dell'azione esterna dell'UE sono in particolar modo:</p>

<ul>
	<li><p>presiede il Consiglio «Affari esteri»;</p></li>
	<li><p>contribuisce con proposte all'<b>elaborazione</b> della politica e di sicurezza comune;</p></li>
	<li><p>assicura l'<b>attuazione delle decisioni</b> adottate dal Consiglio europeo e dal Consiglio;</p></li>
	<li><p>conduce, a nome dell'Unione, il <b>dialogo politico</b> con i terzi;</p></li>
	<li><p>esprime la posizione dell'Unione nelle organizzazioni internazionali e in seno alle conferenze internazionali.</p></li>
</ul>

<p>Va evidenziato inoltre che nell'esecuzione delle sue funzioni, l'Alto rappresentante si avvale di un <b>servizio europeo per l'azione esterna</b>. Il servizio lavora in collaborazione con i servizi diplomatici degli Stati membri ed è composto da funzionari dei servizi competenti del segretariato generale del Consiglio e della Commissione e da personale distaccato dai servizi diplomatici nazionali. <br>L'organizzazione e il funzionamento del servizio europeo per l'azione esterna sono fissati da una <b>decisione del Consigliio</b> che delibera su <b>proposta dell'Alto rappresentante</b>, previa <b>consultazione del Parlamento europeo</b> e previa <b>approvazione della Commissione</b>.</p>

<h2 id="CPS">Comitato politico e di sicurezza (CPS)</h2>

<p>Il ruolo e la composizione del comitato politico e di sicurezza (CPS) sono illustrati all'articolo 38 del trattato sull'Unione Europea. <br>Il comitato politico e di sicurezza è responsabile della politica estera e di sicurezza comune (PESC) e della politica di sicurezza e di difesa comune (PSDC). Il comitato:</p>

<ul>
	<li><p>segue l'evoluzione della situazione internazionale;</p></li>
	<li><p>raccomanda al Consiglio approcci strategici ed opzioni politiche;</p></li>
	<li><p>fornisce orientamenti al comitato militare, al gruppo politico-militare e al comitato per gli aspetti civili della gestione delle crisi;</p></li>
	<li><p>garantisce il controllo politico e la direzione strategica delle operazioni di gestione delle crisi.</p></li>
</ul>

<p>Il CPS è composto dagli ambasciatori degli Stati membri con base a Bruxelles ed è presieduto dai rappresentanti del servizio europeo per l'azione esterna. Si riunisce due volte alla settimana o, se necessario, più di frequente.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="IMU.html">L'imposta municipale propria (IMU)»</a>
</section>

</article>

</body>
</html>