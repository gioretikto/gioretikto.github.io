<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La Banca centrale europea (BCE)">
	<title>La Banca centrale europea (BCE)</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La Banca centrale europea (BCE)</h1>

<ul>
	<li><p>Ruolo: gestire l’euro, mantenere i prezzi stabili e guidare la politica economica e monetaria dell’UE;</p></li>
	<li><p>Presidente: Christine Lagarde;</p></li>
	<li><p>Membri: il presidente e il vicepresidente della BCE e i governatori delle banche centrali nazionali di tutti i paesi dell'UE;</p></li>
	<li><p>Anno di istituzione: 1998;</p></li>
	<li><p>Sede: Francoforte (Germania);</p></li>
</ul>

<p>La Banca centrale europea (BCE) gestisce l'euro e definisce e attua la politica economica e monetaria dell'UE. Il suo compito principale è mantenere la stabilità dei prezzi, favorendo in tal modo la crescita e l'occupazione.</p>

<h2>Cosa fa la BCE?</h2>

<ul>

	<li><p>Fissa i tassi di interesse ai quali concede prestiti alle banche commerciali dell'eurozona (nota anche come area dell'euro), controllando pertanto l'offerta di moneta e l'inflazione;</p></li>
	<li><p>gestisce le <b>riserve di valuta estera</b> dell'eurozona e l'acquisto o la vendita di valute per mantenere in equilibrio i tassi di cambio;</p></li>
	<li><p>si accerta che le <b>istituzioni e i mercati finanziari</b> siano adeguatamente controllati dalle autorità nazionali, e che i sistemi di pagamento funzionino correttamente;</p></li>
	<li><p>garantisce la sicurezza e la solidità del sistema bancario europeo;</p></li>
	<li><p>autorizza l'<b>emissione di euro in banconote</b> da parte dei paesi dell'eurozona;</p></li>
	<li><p>monitora le <b>tendenze dei prezzi</b> e valuta i rischi che ne derivano per la <b>stabilità dei prezzi</b>.</p></li>
</ul>

<h2>Composizione</h2>

<p>La presidente della BCE rappresenta la banca nelle riunioni ad alto livello dell'UE e internazionali. Gli organi decisionali della BCE sono tre:</p>

<ul>
	<li><p>il Consiglio direttivo, il principale organo decisionale. <br> Comprende il Comitato esecutivo (si veda qui di seguito) e i governatori delle banche centrali nazionali dei paesi dell’eurozona;
    il Comitato esecutivo, gestisce gli affari correnti della BCE.</p></li>
	<li><p>Comprende il presidente e il vicepresidente della BCE e altri quattro membri nominati per un periodo di 8 anni dai leader dei paesi dell'eurozona;</p></li>
	<li><p>il Consiglio generale, svolge perlopiù funzioni consultive e di coordinamento. <br> Comprende il presidente e il vicepresidente della BCE e i governatori delle banche centrali nazionali di tutti i paesi dell'UE.</p></li>
</ul>

<h2>Come funziona la BCE?</h2>

<p>La BCE collabora con le banche centrali nazionali di tutti i paesi dell’UE. Insieme costituiscono il sistema europeo delle banche centrali.<br> Dirige la cooperazione tra le banche centrali dell’eurozona, il cd. Eurosistema.</p>

<p>Attività degli organi decisionali:</p>

<ul>
    <li><p>il <b>Consiglio direttivo</b> valuta gli sviluppi economici e monetari, stabilisce la politica monetaria dell'eurozona e fissa i tassi di interesse applicabili ai prestiti erogati dalla BCE alle banche commerciali;</p></li>
	<li><p>il <b>Comitato esecutivo</b> attua la politica monetaria, gestisce gli affari correnti, prepara le riunioni del Consiglio direttivo ed esercita i poteri che gli vengono delegati dal Consiglio direttivo;</p></li>
    <li><p>il Consiglio generale concorre all'adempimento delle funzioni consultive e di coordinamento e ai preparativi necessari per l'allargamento futuro dell'area dell'euro.</p></li>
</ul>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
