<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Ufficio Europeo per la lotta antifrode (OLAF)"/>
	<title>Ufficio Europeo per la lotta antifrode (OLAF)</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Ufficio Europeo per la lotta antifrode (OLAF)</h1>

<p>L'OLAF (European Anti-Fraud Office), istituito mediante decisione della Commissione del 28 aprile 1999, indaga sui casi di frode ai danni del bilancio dell'UE e sui casi di corruzione e grave inadempimento degli obblighi professionali all'interno delle istituzioni europee; elabora inoltre la politica antifrode per la Commissione europea.</p>

<p>OLAF deve includersi anche tra gli enti esponenziali nella gestione degli interessi doganali nell'ambito dell'UE (ma che non rappresenta un'autorità doganale). Esso esercita le competenze della Commissione in materia di indagini amministrative esterne al fine di intensificare la lotta contro la frode, la corruzione e qualsiasi altra attività illecita lesiva degli interessi finanziari dell'Unione, nonché ai fini della lotta contro le frodi inerenti qualsiasi fatto o atto compiuto in violazione di disposizioni dell'UE. <br>Al fine di assicurare l'efficacia dell'azione in funzione degli obiettivi predetti, è previso che l'OLAF eserciti in piena indipendenza i suoi poteri d'indagine, sicché, nell'esercizio delle relative competenze, il suo direttore generale non sollecia né accetta istruzioni dalla Commissione, da governi, da altre istituzioni o da organi od organismi. È inoltre istituito un Comitato di vigilanza che esercita un controllo sull'esercizio della funzione di indagine dell'OLAF. Sul piano della struttura, l'OLAF è posto sotto la direzione di un direttore generale nominato dall Commissione UE e resta in carica per sette anni, assumendo la responsabilità dello svolgimento delle indagini. <br> L'attività di indagine svolta dall'OLAF, di cui ai regolamenti (CE) n. 1073/1999 del Parlamento europeo e del Consiglio e (Euratom) n.1074/1999 del Consiglio, è attualmente disciplinata nel regolmaneto (UE, Euratom) n.833/2013 del Parlamento europeo e del Consiglio dell'11 settembre 2013. </p>

<p>Lo svolgimento delle indagini da parte dell'OLAF è presidiato da specifiche garanzie procedurali, volte ad assicurare che esse abbiano luogo in modo obiettivo e imparziale e conformemente al pèrincipio di presuzione di innocenza. In particolare, laddove nell'ambito dell'idagine risulti il riferimento nominativo ad una persona interessata da includere nelle conclusioni dell'ufficio, a tale persona è data la possibilità di presentare le proprie osservazioni sui fatti che la riguardano, attuandosi così una forma di contraddittorio anticipato. Al termine delle indagini, l'Ufficio provvede a redigere una relazione che esponga la base giuridica dell'indagine, le fasi procedurali seguite, i fatti accertati, la loro qualificazione giuridica preliminare, l'incidenza finanziaria dei fatti accertati ed il rispetto delle garanzie procedurali.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="IMU.html">L'imposta municipale propria (IMU)»</a>
</section>

</article>

</body>
</html>