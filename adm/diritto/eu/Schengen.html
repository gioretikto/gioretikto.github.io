<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La creazione dell’area Schengen"/>
	<title>La creazione dell’area Schengen</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La creazione dell’area Schengen</h1>

<p> Nel 1985 Germania, Francia, Belgio, Paesi Bassi e Lussemburgo firmarono l’<b>Accordo di Schengen</b> (dal nome della cittadina lussemburghese che ha ospitato la firma dell’accordo) con il quale si impegnavano ad “eliminare i controlli alle frontiere comuni, trasferendoli alle proprie frontiere esterne” (art. 17) entro il 14 gennaio 1990 (art. 30). Le parti erano consapevoli che la libera circolazione delle persone e delle merci non poteva basarsi solamente sulla soppressione dei controlli alle frontiere, ma erano necessarie misure complementari e di armonizzazione delle disposizioni legislative degli Stati membri. Venivano individuati perciò i seguenti fronti su cui operare:</p>

<ul>
	<li><p>rafforzamento dei controlli delle frontiere esterne con carattere di omogeneità per tutti i Paesi contraenti (visti di ingresso, verifica delle persone e delle vetture  nonché delle merci trasportate, segnalazione ai fini della non ammissione dello straniero);</p></li>

	<li><p>determinazione dello Stato competente e delle modalità per l’esame della domanda di asilo;</p></li>

	<li><p>adeguata organizzazione della cooperazione fra i sistemi giudiziari (assistenza giudiziaria, estradizione, esecuzione delle sentenze penali) e fra le polizie dei vari paesi (per fronteggiare l’immigrazione clandestina, il traffico di droga, il terrorismo, e la criminalità in genere) con la possibilità di effettuare indagini, pedinamenti ed inseguimenti di criminali anche al di là dei confini di un altro degli Stati aderenti;</p></li>

	<li><p>previsione di un’armonizzazione delle politiche e delle legislazioni relative alla lotta contro i trafficanti di stupefacenti e l’acquisto, detenzione e commercio di armi da fuoco e munizioni;</p></li>

	<li><p>realizzazione di uno schedario informatizzato, denominato “Sistema di Informazione Schengen” (SIS), destinato a facilitare la cooperazione finalizzata ai controlli delle frontiere esterne.</p></li>

</ul>

<p>L’accordo di Schengen aveva essenzialmente la natura di una dichiarazione sugli obiettivi da raggiungere per l’instaurazione di un completo regime di libera circolazione e non conteneva disposizioni che incidessero direttamente sull’ordinamento interno dei singoli Stati, salvo alcune misure di carattere amministrativo per l’alleggerimento dei controlli alle frontiere interne.<br> 
Per le difficoltà incontrate nell’individuazione e nell’adozione delle misure complementari e di armonizzazione, oltre che per l’inatteso evento della caduta del muro di Berlino (che ha determinato la necessità di revisione dei confini esterni dell’area Schengen), il termine indicato per la realizzazione dell’area senza controlli alle frontiere comuni non venne rispettato: nel 1990 non si giunse alla soppressione dei controlli alle frontiere interne, bensì alla firma della Convenzione di applicazione dell’Accordo di Schengen (cui aderì anche l’Italia, che ne entrò a far parte solo nel 1998 per ritardi legislativi). Questo testo stabiliva:</p>

<ul>

	<li><p>la soppressione dei controlli di polizia sulle persone e l’alleggerimento dei controlli sulle merci alle frontiere interne;</p></li>

	<li><p>il rafforzamento dei controlli alle frontiere esterne e, più in generale, miglioramento, sotto il profilo dell’efficacia, dei controlli svolti dalle autorità nazionali sull’immigrazione clandestina e irregolare e sugli abusi del diritto di asilo;</p></li>

	<li><p>l’intensificazione e miglioramento dell’efficacia dei controlli di sicurezza e dell’attività giudiziaria in materia penale all’interno dello spazio di libera circolazione.</p></li>

</ul>

<p>Elemento centrale per la realizzazione dello spazio Schengen, in particolare per garantire un’efficace lotta contro il terrorismo e la criminalità organizzata, è stato la creazione del SIS (Sistema d’Informazione Schengen), un database che mette gli agenti consolari e le forze di polizia che operano ai posti di frontiera in condizione di disporre dei dati inerenti le persone o i veicoli ricercati. </p>

<section aria-label="End">
<a href="CECA.html">«Nascita delle comunità europee</a>
<a href="index.html">Index</a>
<a href="Maastricht.html">Il trattato di Maastricht»</a>
</section>

</article>

</body>
</html>