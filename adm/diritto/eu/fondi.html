<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="I fondi strutturali e di investimento europei (SIE)"/>
    <title>I fondi strutturali e di investimento europei (SIE)</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<article>

<h1>I fondi strutturali e di investimento europei (SIE)</h1>

<p>Per la gestione della politica di coesione l’Unione si avvale dei cosiddetti fondi strutturali, espressione utilizzata per indicare che si tratta di strumenti volti a “ristrutturare” l’economia e la società in tutta l’Unione e ridurre il divario di sviluppo tra le Regioni europee.</p>

<h2>Il Fondo europeo di sviluppo regionale (FESR)</h2>

<p>Il <b>Fondo europeo di sviluppo regionale (FESR)</b> è uno dei principali strumenti finanziari della politica di coesione dell'UE. Si prefigge di contribuire ad appianare le disparità esistenti fra i diversi livelli di sviluppo delle regioni europee e di migliorare il tenore di vita nelle regioni meno favorite. Un'attenzione particolare è rivolta alle regioni che presentano gravi e permanenti svantaggi naturali o demografici, come le regioni più settentrionali, con densità di popolazione molto basse, e le regioni insulari, transfrontaliere e di montagna.</p>

<h3>Articoli dal 174 al 178 del Trattato sul funzionamento dell'Unione europea (TFUE).</h3>

<p>L'articolo 176 TFUE prevede che il FESR sia destinato a contribuire alla correzione dei principali squilibri regionali esistenti nell'Unione europea. Il Fondo persegue tale obiettivo attraverso il sostegno:

<ul>
	<li><p>allo sviluppo e all'adeguamento strutturale delle regioni in ritardo di sviluppo;</p></li>
	<li><p>alla riconversione delle regioni industriali in declino.</p></li>
</ul>

<h2>FSE</h2>

<p>Il <b>Fondo sociale europeo (FSE)</b> è il principale strumento utilizzato dall’UE per sostenere l'occupazione, aiutare i cittadini a trovare posti di lavoro migliori e assicurare opportunità lavorative più eque per tutti. A questo fine, l’FSE investe nel capitale umano dell’Europa: i lavoratori, i giovani e chi è alla ricerca di un lavoro. Grazie a una dotazione di 10 miliardi di euro l’anno, l’FSE aumenta le prospettive occupazionali di milioni di cittadini europei, prestando particolare attenzione a chi incontra maggiori difficoltà a trovare lavoro. <br> L’Unione europea si è impegnata a creare nuovi e migliori posti di lavoro e a realizzare una società inclusiva. Tali obiettivi sono al centro della strategia Europa 2020 per una crescita intelligente, sostenibile e inclusiva nell’UE. L’attuale crisi economica rende questa sfida ancora più ambiziosa. L'FSE sta rivestendo un ruolo importante per il raggiungimento degli obiettivi dell'Europa e per l'attenuazione degli effetti della crisi, in particolare l'aumento dei livelli di disoccupazione e povertà.</p>

<h3>Definire le priorità</h3>

<p>La Commissione europea e gli Stati membri dell’UE stabiliscono congiuntamente le priorità dell’FSE e le modalità di assegnazione delle sue risorse. Una di queste priorità consiste nella promozione dell’adattabilità dei lavoratori e delle imprese, grazie allo sviluppo, rispettivamente, di nuove competenze e nuovi metodi di lavoro. Altre riguardano invece il miglioramento dell'accesso all'occupazione essendo volte ad aiutare i giovani nella transizione dal mondo della scuola a quello del lavoro oppure a impartire formazione ai disoccupati scarsamente qualificati per migliorarne le prospettive occupazionali. La formazione professionale e l’apprendimento permanente, che consentono ai cittadini di ottenere nuove competenze, costituiscono una parte significativa di molti progetti dell’FSE. <br>
Mediante un’altra priorità si intende poi aiutare le persone appartenenti a gruppi svantaggiati a trovare lavoro: l’attenzione loro riservata rientra negli obiettivi di promozione dell'inclusione sociale ed è un segno di quanto sia importante il ruolo svolto dall'occupazione nel favorire l'integrazione dei cittadini nella società e nella vita quotidiana. La crisi finanziaria ha spinto a moltiplicare gli sforzi profusi per consentire ai cittadini di mantenere il proprio lavoro o, nel caso lo abbiano perduto, per aiutarli a trovarne al più presto uno nuovo.</p>

<h3>Progetti per le persone</h3>

<p> L'FSE non è un ufficio di collocamento e non pubblica offerte di lavoro, ma finanzia decine di migliaia di progetti locali, regionali e nazionali in materia di occupazione in tutta Europa, partendo dai piccoli progetti gestiti da associazioni benefiche locali per aiutare i disabili a trovare un posto di lavoro idoneo fino ad arrivare ai progetti di portata nazionale per promuovere la formazione professionale presso l’intera popolazione. I progetti dell'FSE variano significativamente per natura, dimensioni e portata e si rivolgono a una rosa variegata di gruppi: alcuni sono destinati ai sistemi di istruzione, agli insegnanti e agli scolari, altri si rivolgono ai disoccupati giovani e meno giovani, mentre altri ancora sono pensati per gli aspiranti imprenditori in ogni campo. Il Fondo sociale europeo, in poche parole, si concentra sulle persone.</p>

<p>Ad essi si affianca il Fondo di coesione, che investe nella rete dei trasporti e in progetti ambientali. Istituito nel 1994 dopo il Trattato di Maastricht, ha come obiettivo principale quello di sostenere le Regioni europee più povere e stabilizzare le loro economie, al fine di promuovere la crescita, l’occupazione e lo sviluppo sostenibile. Contribuiscono alla riduzione del divario nello sviluppo economico delle diverse Regioni europee, anche se non si tratta della loro finalità principale, anche il Fondo europeo agricolo per lo sviluppo rurale (FEASR), che sostiene le zone rurali per rendere il settore agricolo più innovativo, resistente e rispettoso del clima, e il Fondo europeo per gli affari marittimi e la pesca (FEAMP), che promuove la sostenibilità e la competitività della pesca e dell’acquacoltura.</p>

<p>Nel loro complesso questi fondi sono denominati cumulativamente negli atti normativi dell’Unione come
<b>fondi strutturali e di investimento europei</b> (<b>fondi SIE</b>) e sono disciplinati da una serie di norme comuni applicabili a tutti i fondi e da norme specifiche riferibili al singolo fondo.</p>

<h2>Programmi Operativi</h2>

<p>I Programmi Operativi PO sono documenti che declinano, per settori e territori, le priorità strategiche che lo Stato membro ha manifestato all’interno dell’Accordo di Partenariato. Suddivisi in <b>Programmi Operativi Nazionali (PON)</b>, <b>Programmi Operativi Regionali (POR)</b>, usufruiscono delle risorse di uno o più Fondi strutturali, delineanti gli obiettivi specifici all’interno di assi prioritari, su base pluriennale. Il soggetto responsabile del PO è definito Autorità di gestione e può essere o direttamente uno Stato membro o altri organismi pubblici o privati designati dallo Stato membro.</p>

<h3>Programmi Operativi Nazionali</h3>

<p>Programmi Operativi Nazionali (PON) sono gestiti a livello nazionale e riguardano l’intero territorio. Ognuno di essi declina un aspetto tematico di particolare rilevanza per il Paese, corrispondente a uno o a più degli Obiettivi definiti a livello comunitario per l’utilizzo dei Fondi Strutturali. Le tematiche individuate dai PON italiani per il periodo di programmazione 2014-2020 sono: infrastrutture, cultura, legalità, imprese, ricerca, politiche urbane, governance, inclusione sociale, giovani, occupazione, scuola, sviluppo rurale e pesca.</p>

<h3>Programmi Operativi Regionali</h3>

<p>I <b>Programmi Operativi Regionali (POR)</b> sono a titolarità di un’Amministrazione locale (Regione o Provincia autonoma), sono monofondo e plurifondo (ad es. POR Puglia Fesr-Fse), e riguardano il Fondo Europeo Sviluppo Regionale (FESR), il Fondo Sociale Europeo (FSE) e il Fondo Europeo Agricolo per lo Sviluppo Rurale (PSR FEASR), a seconda delle tipologie di fondi messi a disposizione delle Regioni.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</article>

</body>
</html>