<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Clausola di recesso dell'UE"/>
	<title>Clausola di recesso dell'UE</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Allargamento dell'UE e candidati all'adesione</h1>

<p>L'allargamento dell'Unione Europea è aperto ad ogni Stato europeo che sia democratico, che garantisca il libero mercato e che abbia la capacità di implementare il diritto dell’Unione
Europea.<br> Come già evidenziato il fenomeno di l'ampliamento dell'Unione Europea è quel processo in base al quale nuovi Stati chiedono di far parte dell'Unione Europea tramite un percorso di adeguamento legislativo che è oggetto di accordo. Dai <b>sei stati fondatori</b> delle Comunità europee il numero degli Stati membri è <b>costantemente cresciuto fino ai 28 attuali Stati membri</b>, con l'ingresso della Croazia avvenuto il 1° luglio 2013.<br> Tra gli Stati che hanno presentato domanda di adesione assai controversa appare la situazione relativa all'opportunità o meno di accogliere la <b>Turchia</b> all’interno della realtà politico-economica che caratterizza l'Unione Europea. <br>È questo infatti uno dei temi geopolitici che maggiormente sta suscitando discussioni in Europa, portando alcuni a considerare tale prospettiva di adesione come <b>assolutamente improbabile</b>. In particolare, si ricorda che a seguito del Consiglio europeo di Bruxelles del 16-17 dicembre del 2004, nell’ambito del quale si era giunti alla conclusione che la Turchia potesse effettivamente garantire il rispetto dei criteri di Copenaghen, cominciarono i negoziati finalizzati a raggiungere l’obiettivo ultimo dell'adesione della Turchia all'Unione Europea.<br> Tali negoziati, iniziati nell'ottobre del 2003, subirono una battuta d'arresto per poi riprendere con vigore nell'ottobre del 2013, proprio in virtù della sempre più forte diffusione dei principi democratici all'interno dello Stato candidato. <br> Tuttavia, prescindendo dall'aspetto strettamente geografico, si rileva come la Turchia appartiene all’<b>Organizzazione della Conferenza islamica (OCI)</b>, assieme agli <b>Stati islam-totalitari</b> che perseguitano le minoranze religiose, le donne e i difensori della laicità. Aderendo all'OCI, la Turchia da prova di non condividere i valori europei, perché Ankara ha firmato la Carta islamica dei diritti dell'Uomo dell'OCI che prevede la limitazione della libertà d'espressione, la pena di morte per i blasfematori, la condanna alla stessa pena per i musulmani convertiti ad un'altra religione e la superiorità delle leggi coraniche su quelle civili. Pertanto, alla luce di tali premesse, le prospettive d'ingresso sono ancora lontane e a tratti irrealizzabili.<br> Altro stato dell’area balcanica che ha presentato la propria richiesta di adesione il 22 marzo del 2004 è la <b><i>ex</i> Repubblica Jugoslava di Macedonia</b>. Tale richiesta è stata esaminata e poi accordata dalla Commissione che ha riconosciuto tale stato come paese candidato. <br> Anche il <b>Montenegro</b>, i cui negoziati di adesione sono iniziati alla fine di giugno 2012 tramite una risoluzione del Parlamento europeo adottata nel gennaio 2013, ha acquisito lo status di paese candidato. <br> 
Tale status è stato altresì accordato anche all’<b>Albania</b>, nel giugno 2014; la Serbia che ha formalizzato la richiesta adesione nel dicembre 2009, dall’'1° marzo del 2012 è diventata
ufficialmente paese candidato. La <b>Bosnia-Erzegovina</b> e il <b>Kosovo</b> hanno intrapreso i negoziati per stipulare un Accordo di Stabilizzazione e Associazione che ha portato, nel giugno del 2008, alla firma dell'accordo e nel 2012 ad istituire un dialogo ad alto livello con l'Unione Europea sul processo di adesione. <br> Nonostante la sua indole refrattaria, anche l'<b>Islanda</b> ha presentato domanda ufficiale di adesione il 7 luglio 2009 e il 27 giugno 2011 sono iniziati formalmente i negoziati. <br> La questione relativa all'<b>adesione della Svizzera</b> all’Ue è sempre apparsa come un “<i>avvicinamento difficile</i>”. <br> In particolare, nonostante l'UE e la Svizzera condividano importanti valori politici che promuovono congiuntamente anche a livello internazionale, quali la democrazia, lo Stato di diritto e il rispetto dei diritti umani, ma anche obiettivi come lo sviluppo sostenibile, la protezione del clima e la tutela della diversità culturale, l'adesione di tale paese allo <b>Spazio Economico Europeo</b> non rappresenta una prospettiva realizzabile. Le ragioni di ciò risiedono nella circostanza che, nonostante la proposta di adesione non sia stata mai formalmente <b>ritirata</b>, essa si considera <b>superata a seguito del referendum</b> che nel 1992 bocciò l'adesione della Svizzera all'Unione Europea. <br> Attualmente i rapporti tra la Svizzera e l'Ue appaiono regolati da <b>accordi bilaterali</b> e dall'adesione della stessa alla <b>Convenzione di Schengen</b> nel dicembre del 2008. Tale Convenzione completa l'<b>accordo di Schengen</b>, firmato il 14 giugno 1985, da Belgio, Francia, Germania, Lussemburgo e Paesi Bassi, al fine di eliminare  progressivamente i controlli alle frontiere interne ed introdurre la libertà di circolazione per tutti i cittadini dei paesi firmatari, di altri paesi dell’Unione Europea e di alcuni paesi terzi. La sopracitata Convenzione definisce le <b>condizioni</b> e le <b>garanzie</b> inerenti all'istituzione di uno <b>spazio di libera circolazione</b>; firmata il 19 giugno 1990 dagli stessi cinque paesi che firmarono l'accordo, è entrata in vigore nel 1995. L'accordo e la convenzione formano insieme l'«<b>acquis di Schengen</b>», che è stato integrato nel quadro dell'Unione Europea nel 1999 ed è diventato legislazione dell'UE.</p>

<section aria-label="End">
<a href="allargamento.html">«Clausola di recesso dell'UE.</a>
<a href="index.html">Index</a>
<a href="recesso.html">Clausola di recesso dell'UE»</a>
</section>

</article>

</body>
</html>
