<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Procedura legislativa speciale<">
	<title>Procedura legislativa speciale<</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Procedura legislativa speciale</h1>

<p>La <b>procedura legislativa</b> speciale implica che il Consiglio è il solo legislatore anziché essere il colegislatore in condizioni di parità (codecisione) insieme al Parlamento europeo riguardo a una proposta legislativa presentata dalla Commissione europea (<b>procedura legislativa ordinaria </b>impiegata per la maggioranza della legislazione dell’Unione europea).</p>

<p>L’articolo 289, paragrafo 2, del trattato sul funzionamento dell’Unione europea (TFUE) prevede che, per taluni casi definiti in articoli specifici del trattato, il Consiglio è il solo legislatore e il Parlamento è tenuto a:</p>

<ul>
	<li><p>dare la propria approvazione alla proposta della Commissione; o</p></li>
	<li><p>essere consultato in merito.</p></li>
</ul>

<h3>Procedura di approvazione</h3>

<p>In base a questa procedura:</p>

<ul>
	<li><p>il Parlamento può accettare o respingere una proposta legislativa tramite un voto di maggioranza assoluta, ma non può modificarla;</p></li>
	<li><p>il Consiglio non ha il potere di ribaltare il parere del Parlamento.</p></li>
</ul>

<p>Questa procedura viene utilizzata quando viene proposta una nuova legislazione sulla lotta alla discriminazione.</p>

<p>L’articolo 352 del TFUE conferisce al Parlamento il diritto di veto quando tale disposizione del trattato viene utilizzata come base giuridica per l’adozione della proposta presentata dalla Commissione.</p>

<p>La procedura viene utilizzata anche nei casi di:</p>

<ul>
	<li><p>adozione di determinati accordi internazionali negoziati dall’Unione europea (ad esempio, accordi commerciali con uno o più paesi terzi o organizzazioni internazionali (articolo 207, paragrafo 3 del TFUE o accordi presenti nell’elenco di cui all’articolo 218, paragrafo 6, lettera a), del TFUE));</p></li>
	<li><p>adesione di nuovi Stati membri dell’Unione europea;</p></li>
	<li><p>grave violazione dei diritti fondamentali ai sensi dell’articolo 7 del trattato sull’Unione europea (TUE);</p></li>
	<li><p>un paese che desidera uscire dall’Unione europea (articolo 50 del TUE).</p></li>
</ul>

<h3>Procedura di consultazione</h3>

<p>In base a questa procedura:</p>

<ul>
	<li><p>il Consiglio adotta una proposta legislativa solo dopo che il Parlamento ha espresso il suo parere;</p></li>
	<li><p>il Parlamento può approvare, respingere o proporre emendamenti alla proposta legislativa della Commissione, ma il Consiglio non è legalmente tenuto a tenerne conto;</p></li>
	<li><p>il Parlamento viene consultato nel caso di una procedura non legislativa in cui sono stati negoziati accordi internazionali nell’ambito della politica estera e di sicurezza comune dell’Unione;</p></li>
	<li><p>il Parlamento viene consultato in caso di legislazione in determinati settori specifici quali la politica in materia di concorrenza (articolo 103 del TFUE) e l’armonizzazione della tassazione indiretta (articolo 113 del TFUE).</p></li>
</ul>

<section aria-label="End">
<a href="procedura_legislativa_ordinaria.html">«Procedura legislativa ordina</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
