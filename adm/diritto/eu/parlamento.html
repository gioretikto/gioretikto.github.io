<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Parlamento europeo">
	<title>Parlamento europeo</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Parlamento europeo</h1>

<ul>
	<li><p>Ruolo: organo legislativo dell’UE eletto a suffragio universale con competenze di vigilanza e di bilancio;</p></li>
	<li><p>Membri: 720 deputati (membri del Parlamento europeo);</p></li>
	<li><p>Presidente: Roberta Metsola;</p></li>
	<li><p>Anno di istituzione: 1952 quale Assemblea comune della Comunità europea del carbone e dell’acciaio; 1962 quale Parlamento europeo, con le prime elezioni dirette nel 1979;</p></li>
	<li><p><b>3 Sedi</b>: Strasburgo (Francia), Bruxelles (Belgio), Lussemburgo;</p></li>
</ul>

<p>Il Parlamento europeo è l'unica istituzione dell'UE eletta direttamente dai cittadini europei (<a href="TUE.html#14">Art. 14 TUE</a>) e contribuisce a garantire la legittimità democratica del diritto europeo. È composto da rappresentanti dei cittadini dell'Unione eletti a suffragio universale diretto con un mandato di cinque anni. Il ruolo dei parlamentari europei è quello di garantire il funzionamento democratico delle istituzioni dell'UE e rappresentare gli interessi dei cittadini nel processo legislativo europeo. <br> Tutti i cittadini dell'UE hanno il diritto di votare e di candidarsi nello Stato membro in cui risiedono. <br> Il Parlamento ha tre funzioni principali:</p>

<ul>
	<li><p>condivide con il Consiglio dell'Unione il potere legislativo;</p></li>
	<li><p>esercita un controllo democratico su tutte le istituzioni, gli organi e gli organismi dell'UE e in particolare sulla Commissione, poiché ha il potere di approvare e respingere la nomina dei commissari europei e di censurare collettivamente la Commissione;</p></li>
	<li><p>condivide con il Consiglio dell'Unione il potere di bilancio dell'UE e può, pertanto, modificare le spese dell'UE.</p></li>
</ul>

<h2>Cosa fa il Parlamento europeo?</h2>

<p>Il Parlamento europeo ha tre funzioni principali:</p>

<h3>Attività legislativa</h3>

<p id="iniziativa">Negli Stati membri dell'UE i parlamenti hanno il potere di presentare proposte legislative, a fianco dei governi nazionali. Nell’UE, invece, il diritto di iniziativa legislativa è riservato quasi esclusivamente alla <a href="commissione.html">Commissione europea</a> (articolo 17, paragrafo 2, TUE). Il Consiglio dell'Unione europea (articolo 241 TFUE) e il Parlamento europeo (articolo 225 TFUE) hanno un diritto di iniziativa indiretto: possono infatti chiedere alla Commissione di presentare una proposta legislativa e la Commissione è tenuta a motivare un suo eventuale rifiuto. Inoltre, il Parlamento ha un ruolo proattivo, esercitando un'influenza politica sulla programmazione legislativa generale e sulla definizione dell'agenda. Ai sensi dell'accordo quadro sulle relazioni tra il Parlamento europeo e la Commissione europea, la Commissione deve tenere conto delle priorità indicate dal Parlamento e iustificare qualsiasi scostamento dalle proposte contenute nel proprio programma di lavoro annuale. L'accordo prevede anche un dialogo strutturato tra la Commissione e le commissioni parlamentari competenti. Inoltre, l'accordo interistituzionale "Legiferare meglio" tra il Parlamento europeo, il Consiglio dell'Unione europea e la Commissione europea contiene ulteriori impegni in merito a un dialogo tra queste tre istituzioni, sia prima che dopo l'adozione del programma di lavoro annuale della Commissione.</p>

<p>Soltanto in casi molto particolari, i trattati conferiscono al Parlamento europeo il diritto di iniziativa diretta. Tale diritto si applica alla regolamentazione concernente la composizione del Parlamento europeo, l'elezione dei suoi membri e le condizioni generali per l'esercizio delle funzioni di deputato. Ulteriori applicazioni sono l'istituzione di una commissione temporanea d'inchiesta, lo statuto e le condizioni generali per l'esercizio delle funzioni del mediatore.</p>

<ul>
	<li><p>adotta la legislazione dell'UE, insieme al Consiglio dell'UE, sulla base delle proposte della Commissione europea;</p></li>
	<li><p>decide sugli accordi internazionali;</p></li>
	<li><p>decide in merito agli allargamenti;</p></li>
	<li><p>rivede il programma di lavoro della Commissione e le chiede di presentare proposte legislative;</p></li>
</ul>

<h3>Supervisione</h3>

<ul>
	<li><p>svolge un controllo democratico su tutte le istituzioni dell’UE;</p></li>
	<li><p>elegge il presidente della Commissione e approva la Commissione in quanto organo. Può votare una mozione di censura, obbligando la Commissione a dimettersi;</p></li>
	<li><p>concede il discarico, ossia approva il modo in cui sono stati spesi i bilanci dell'UE;</p></li>
	<li><p>esamina le petizioni dei cittadini e avvia indagini;</p></li>
	<li><p>discute la politica monetaria con la Banca centrale europea;</p></li>
	<li><p>rivolge interrogazioni alla Commissione e al Consiglio;</p></li>
	<li><p>effettua monitoraggio elettorale;</p></li>
</ul>

<h4>Bilancio</h4>

<ul>
	<li><p>elabora il bilancio dell’Unione europea, insieme al Consiglio;</p></li>
	<li><p>approva il bilancio di lungo periodo dell’UE, il "quadro finanziario pluriennale;</p></li>
</ul>

<h2>Composizione</h2>

<p>Il numero di membri del Parlamento europeo per ogni paese è approssimativamente <b>proporzionale alla popolazione</b> di ciascuno di essi, secondo i criteri della <b>proporzionalità degressiva</b>: un paese non può avere meno di 6 o più di 96 eurodeputati e il numero totale non può superare 750 (più il o la presidente). I parlamentari sono organizzati in base allo schieramento politico, non in base alla nazionalità.<br> Il o la presidente <b>rappresenta il Parlamento europeo</b> nei confronti delle altre istituzioni dell'UE e del mondo esterno e dà l'approvazione finale al bilancio dell'UE.</p>

<div class="def">
<h4>Che significa Degressivamente proporzionale?</h4>
<p>L'assegnazione dei seggi a ciascuno Stato membro si basa sul principio della proporzionalità degressiva, in modo tale che, sebbene si tenga conto della dimensione della popolazione di ciascun paese, gli Stati più piccoli eleggono più deputati di quanti siano proporzionali alle loro popolazioni.</p>
</div>

<h2>Come funziona il Parlamento europeo?</h2>

<p>Il lavoro del Parlamento europeo si articola in due fasi principali:</p>

<ul>
	<li><p><b>commissioni</b> - incaricate di preparare la legislazione. Il Parlamento europeo ne conta <b>20</b>, alle quali si aggiungono tre sottocommissioni, ognuna delle quali si occupa di un determinato settore. Le commissioni esaminano le proposte legislative. Gli eurodeputati e i gruppi politici possono presentare emendamenti o respingerle. Le proposte sono anche discusse all'interno dei gruppi politici.</p></li>
	<li><p><b>sessioni plenarie</b> – per approvare la legislazione. In questa fase tutti gli eurodeputati si riuniscono nell'emiciclo per esprimere un voto finale sulla proposta legislativa e sugli emendamenti proposti. Di solito si svolgono a Strasburgo per quattro giorni al mese, ma talvolta vengono organizzate sessioni supplementari a Bruxelles.</p></li>
</ul>

<h3 id="proc">Procedura del parere conforme</h3>

<p>La procedure del parere conforme, introdotta dall'Atto unico europeo, comporta che il <a href="consiglio.html">Consiglio</a> debba ottenere il consenso del Parlamento europeo ai fini dell'adozione di alcune decisioni che rivestono particolare importanza. Il Parlamento europeoo può accettare o respingere una proposta ma non può modificarla. In mancanza del parere conforme, l'atto non può essere adottato.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
