<!DOCTYPE html>
<html lang="en">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Membri della Commissione"/>
    <title>Membri della Commissione</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>Membri della Commissione</h1>

<p>La procedura di <b>nomina della Commissione</b>, ai sensi di quanto espressamente previsto all'art. 17, par. 7, TUE, si articola in varie fasi. In particolare la disposizione normativa in esame sancisce:</p>

<ul>
	<li><p>Tenuto conto delle elezioni del Parlamento europeo e dopo aver effettuato le consultazioni appropriate, il Consiglio europeo, deliberando a maggioranza qualificata, propone al Parlamento europeo un candidato alla carica di presidente della Commissione. Tale candidato è eletto dal Parlamento europeo a maggioranza dei membri che lo compongono. Se il candidato non ottiene la maggioranza, il
Consiglio europeo, deliberando a maggioranza qualificata, propone entro un mese un nuovo candidato, che è eletto dal Parlamento europeo secondo la stessa procedura;</p></li>

	<li><p>Il Consiglio, di comune accordo con il Presidente eletto, adotta l'elenco delle altre personalità che propone di nominare membri della Commissione. Dette personalità sono selezionate in base alle proposte presentate dagli Stati membri;</p></li>

	<li><p>Il Presidente, l'Alto rappresentante dell'Unione per gli affari esteri e la politica di icurezza e gli altri membri della Commissione sono soggetti, collettivamente, ad un voto di approvazione del Parlamento europeo. In seguito a tale approvazione la Commissione è nominata dal Consiglio europeo, che delibera a maggioranza qualificata.</p>

</ul>

<p>La Commissione è responsabile dinnanzi al Parlamento europeo, il quale esercita la mozione di censura ai sensi di quanto espressamente previsto dall'art. 234 TFUE. Peraltro va anticipato che, qualora tale mozione venga adottata, i membri della Commissione sono tenuti a dimettersi dalle loro funzioni e lo stesso accade per l'Alto rappresentante dell’Unione, ma solo in relazione alle funzioni dallo stesso espletate in seno alla Commissione (art. 17, par. 8 TUE).<br> Relativamente alla sua <b>composizione</b>, il Trattato, all'art. 17 TUE, ha previsto che a decorrere dal 1° novembre 2014 la Commissione sarebbe stata composta da un numero totale di componenti, compreso il Presidente e l'Alto rappresentante dell’Unione, pari a due terzi degli Stati membri se il Consiglio non avesse deliberato all'unanimità, decidendo di modificare tale numero (art. 17, par. 5 TUE).<br> Proprio in ottemperanza alla disposizione sopracitata, il 22 maggio 2013, il Consiglio ha adottato una decisione, la n. 2013/272/UE, con la quale ha sancito che la Commissione, a decorrere da quella data, sarebbe stata composta da un numero di componenti pari a quello degli Stati membri. A tal uopo si sottolinea che la Commissione è <b>attualmente composta da 28 membri</b>.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
