<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Deduzioni e detrazioni">
	<title>Deduzioni e detrazioni</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Deduzioni e detrazioni</h1>

<p>La caratteristica dell'IRPEF quale imposta personale sui redditi si evidenzia, in modo peculiare, relativamente agli <b>oneri deducibili</b> e alle <b>detrazioni d'imposta</b>. <br> Il legislatore in questo modo permette al soggetto passivo di valorizzare spese personali non collegate alla produzione dei vari redditi; valorizzazione che comporta un minor onere tributario. <br> Dal punto di vista generale queste spese possono essere deducibili dal reddito o detraibili dall'imposta. <br> La scelta tra <b>deduzioni</b> o <b>detrazioni</b> non è neutra:</p>

<ul>
	<li><p>La <b>deduzione fiscale</b> fa riferimento ad un abbattimento del reddito imponibile e quindi con una conseguente aliquota minore dell'IRPEF;</p></li>
	<li><p>Nel caso della <b>detrazione fiscale</b> la decurtazione viene operata sull'imposta lorda da versare;.</p></li>
</ul>

<p>La deduzione incide sul reddito complessivo lordo (la somma algebrica dei redditi) e a parità d'importo avvantaggia i possessori di redditi più elevati. La <b>detrazione per oneri</b>, invece, incide sull'imposta con una percentuale fissa (19% dell'importo dell'onere; art. 15 del TUIR) consentendo un risparmio quantitativamente uguale per tutti i contribuenti, ma non equivalente sotto il profilo qualitativo, dal momento che sarà maggiormente apprezabile per chi è titolare di un reddito basso rispetto ad un contribuente con reddito elevato.</p>

<p>Gli oneri deducibili (previsti dagli artt. 10 e 10-<i>bis</i> TUIR) si deducono dal reddito lordo, quindi a monte del calcolo dell'imposta. Le detrazioni, invece, si detraggono dopo aver calcolato l'imposta. L'effettivo impatto sulla determinazione finale dell'imposta è allora una variabile che dipende dall'aliquota nel caso delle deduzioni, mentre le detrazioni hanno un impatto fisso. Un onere deducible consente un maggior risparmio di imposta a chi sia soggetto a un'aliquota di imposta maggiore. La detrazione consente un risparmio di imposta identico, qualsiasi sia l'aliquota applicabile. <br> Si ipotizzono due contribuenti, Tizio e Caio, e una imposta nella quale siano previsti due scaglio e relative aliquote: il 10% per i redditi da 0 a 100 e il 20% per i redditi eccedenti. Si ipotizzi che Tizio possegga un reddito di 100 e Caio di 200. Le imposte dovute senza deduzione o detrazioni sarebbero per Tizio 10% ⋅ 100 = 10, per Caio (10% ⋅ 100) (imposta sul primo scagliione) + (20% ⋅ 100) (imposta sul secondo scaglione) = 30. <br> In presenza di un onere deducibile di 10, l'imposta che deve corrispondere TIzio è pari al 10% (100 − 10) = 9. <br> In presenza dello stesso onere deducibile di 10, l'imposta che deve corrispondere Caio è pari a (10% ⋅ 100) (imposta sul primo scaglione) + [20% ⋅ (100 − 10)] = 28. <br> Lo stesso onere deducibile riduce l'imposta di 1 (10 − 9, la differenza tra l'imposta senza o con l'onere) per Tizio, e di 2 per Caio (30 − 28). <br> Ciò può determinare delle soluzioni non eque. Se, ad es., come accadeva in passato, si configurano come oneri deducibili delle spese correlate con bisogni della persona, si produce l'effetto per cui la medesima spesa (ad es. una spesa medica) consente un maggior risparmio al soggetto più abbiente. <br> Tale inconveniente non si presenta, per definizione, rispetto alle detrazioni: esse diminuiscono direttamente l'imposta e quindi comportano una riduzione identica per tutti i contribuenti, indipendentemente dall'entità del reddito e dell'imposta. <br> È questa la ragione per la quale gran parte delle spese che in passato costituivano oneri deducibili sono ora detrazioni. Esempi di oneri deducibili sono invece le erogazioni liberali in denaro a favore dello Stato, di enti o istituzioni pubbliche, di fondazioni e di associazioni legalmente riconosciute che senza scopo di lucro svolgono o promuovono attità di studio, di ricerca e di documentazione di rilevante valore culturale e artistico.</p>

<p>Tra le spese da cui si possono ricevere detrazioni fiscali, ricordiamo le più comuni:</p>

<ul>
	<li><p>spese sanitarie per la parte che eccede la franchigia di 129 euro;</p></li>
	<li><p>spese mediche e sanitarie per persone con disabilità;</p></li>
	<li><p>spese veterinarie;</p></li>
	<li><p>interessi passivi del mutuo;</p></li>
	<li><p>spese sostenute per pagare l’affitto;</p></li>
	<li><p>spese scolastiche;</p></li>
	<li><p>spese per la frequenza di università pubbliche o private;</p></li>
	<li><p>spese per l’abbonamento ai mezzi pubblici;</p></li>
	<li><p>spese per l’assistenza personale di anziani o persone affette da disabilità;</p></li>
	<li><p>attività sportive dei figli;</p></li>
	<li><p>asilo nido;</p></li>
	<li><p>spese funebri;</p></li>
	<li><p>intermediazione immobiliare;</p></li>
	<li><p>erogazioni liberali alle società ed associazioni sportive dilettantistiche;</p></li>
	<li><p>contributi associativi alle società di mutuo soccorso;</p></li>
	<li><p>contributi versati per il riscatto degli anni di laurea dei familiari a carico;</p></li>
	<li><p>premi per assicurazioni per il rischio di eventi calamitosi;</p></li>
	<li><p>spese per lavori di risparmio energetico.</p></li>
</ul>

<p><b>Esempio di calcolo di una detrazione d'imposta</b>. </p>

<ul>

<li><p>Reddito imponibile 7.000.000</p></li>

<li><p>Aliquota IRPEF applicabile 10%</p></li>

<li><p>Imposta lorda 700.000</p></li>
</ul>

<p>Detrazioni spettanti</p>

<ol>
	<li><p>Spese sanitarie di L. 500.000 (spetta il 19% della cifra eccedente L. 250.000) 47.500;</p></li>
	<lI><p>Spese per istruzione di L. 400.000 (spetta il 19% della cifra) 76.000.</p></li>
</ol>

<p><b>Imposta netta da versare</b> 576.500.</p>

<h2>La dichiarazioni dei redditi</h2>

<p>Di norma il procedimento tributario inizia con un atto del contribuente che si autosegnala; nel caso del procedimento più importante, le impose sui redditi, questo atto si chiama <b>dichiarazione dei redditi</b>. <br> Essa è l'atto con il quale il contribuente fornisce alla Amministrazione Finanziaria tutte le informazioni necessarie e utili per determinare l'importo delle imposte sui redditi dovute. <br>Materialmente essa si presenta come un prospetto nel quale sono indicate tutte le voci rilevanti e compiute tutte le operazioni matematiche che servono a determinare l'imposta da pagare (o credito che il contribuente ha nei confronti del Fisco, ad es. quando egli abbia corrisposto degli acconti eccedenti l'imposta dovuta). <br> La dichiarazione dei redditi si presenta a consuntivo, ogni anno con riferimento all'anno solare precedente. <br>La dichiarazione dei redditi va presentata da coloro che hanno prodotto dei redditi, anche se non risulta alcun debito di imposta (il che accade, ad es., quando per effetto di oneri deducibili, perdite di anni precedenti, acconti versati, compensazione con crediti di anni precedenti egli ottiene una somma algebrica zero o persino un credito a suo vantaggio). <br>In alcuni casi, addirittura, la dichiarazione dei redditi va presentata anche in mancanza di produzione di redditi: i soggetti tenuti alle scritture contabili devono presentare la dichiarazione in ogni caso.</p>

<p>Per contro, si configurano casi nei quali un soggetto, che pure ha prodotto dei redditi, non è obbligato a presentare la dichiarazione. È il caso del soggetto che ha percepito solo redditi esenti. <br> I contribuenti che posseggono solo essenzialmente redditi da lavoro dipendente (e, eventualmente, la cd. prima casa) sono destinatari di un regime semplificato. <br>La dichiarazioni dei redditi contiene tutti gli elementi attivi e passivi che concorrono a determinare il reddito complessivo del contribuente. <br> Il modello 730 (dichiarazione semplificata dei contribuenti che si avvalgono dell'assistenza fiscale), ad es., contiene una serie di "quadri" in cui inserire i dati, tra cui: quelli che servono a identificare il contribuente, un Quadro A relativo alle voci di reddito di terreni, un Quadro B per i redditi da fabbricati; un Quadro C per i redditi di lavoro dipendente, un Quadro D per gli altri redditi, un Quadro E per la deduzione di oneri e spese, un quadro finale per il calcolo dell'imposta dovuta o credito spettante, cui si arriva attraverso la somma dei redditi delle diverse categorie nel <b>reddito complessivo lordo</b>, la deduzione da questo degli oneri deducibile (cioè quelle spese, che riguardano la persona del contribuente, di cui specifiche norme fiscali consentono la deduzione), la determinazione quindi del <b>reddito complessivo netto</b> (che è la base imponibile delle impose sui redditi), la determinazione sulla base di questo dell'<b>imposta lorda</b> (si suddivide la base imponibile nei vari scaglioni, a ciasuno di essi si applica l'aliquota e si somma l'importo ottenuto applicando l'aliquota a ogni scaglione), e la sottrazione di questa di detrazioni (as es. spese medice), crediti di imposta (per imposte pagate all'estero ad es.), acconti e ritenute per giungere infinie all'<b>imposta netta</b> da pagare o saldo a credito. <br> Nel caso in cui dalla dichiarazione risulti un netto da pagare, il contribuente deve procedere al versamento. Nel caso risulti un credito, si aprono due possibilità: o la richiesta di rimborso, o riportaree questo credito al successivo periodo d'imposta, scomputandolo dall'imposta dovuta nella dichiarazione successiva. <br> Il contribuente effettuerà regionevolmente tale scelta sulla base della previsione dell'andamento nel successivo periodo: se riterrà che anche in fututo continuerò a risultare un credito, sceglierà il rimborso ; in caso preveda che l'anno successivo risulterà un totale a suo debito, sceglierà di riportare il credito a quel periodo, per operare una compensazione. <br> La <b>dichiarazione deve essere sottoscritta personalmente</b>, a pensa di nullità, dal contribuente se persona fisica, dal rappresentante e dal presidente del collegio sindacale se soggetto IRES (D.P.R. 22 luglio 1998, n. 322, art.1). <br> In mancanza si sottoscrizione, gli uffici invitano il contribuente a provvedere; se questi non adempie, la dichiarazione è nulla, <i>tamquam non esset</i>. La firma del presidente del collegio sindacale, ove richiesa, non è presupposto di validità dell'atto: essa è richiesta per responsabilizzare l'organo sindacale: la sua assenza determina la applicazione di una sanzione (D.P.R. 22 luglio 1998, n. 322, art. 2). <br> Quanto ai <b>termini per la presentazione della dichiarazione</b>, (D.P.R. 22 luglio 1998, n. 322, art.2) le società soggette all'IRES hanno l'obbligo di presentare la dichiarazione entro un mese dall'approvazione del bilancio; gli altri contibuenti di regola devono presentare la dichiarazione entro sei mesi dalla fine del periodo d'imposta. <br> La dichiarazione presentata entro 90 gg. dalla scadenza dei termini è considerata <b>dichiarazione tardiva</b>: è ancora una dichirazione valida, cui segue l'applicazione di una sanzione per il ritardo.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
