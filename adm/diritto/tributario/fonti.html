<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Fonti del diritto tributario"/>
	<title>Fonti del diritto tributario</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Fonti del diritto tributario</h1>

<h2>Costituzione e principi giuridici.</h2>

<p>Il sistema tributario italiano trova la sua fonte principale nella <b>Costituzione</b>, in cui è specificatamente prescritto che i prelievi
fiscali possono essere imposti ai cittadini solo mediante una disposizione legislativa (c.d. <i>riserva di legge</i>). <br> La potestà legislativa in materia tributaria spetta, in base all'art. 117 della Costituzione, allo Stato e alle Regioni.<br> Lo Stato ha, in via esclusiva, la potestà di disciplinare il sistema tributario e di stabilire i principi fondamentali in materia
fiscale. Le Regioni, invece, hanno una potestà legislativa concorrente in materia di finanza pubblica e sistema fiscale e hanno potestà legislativa in materia di tributi regionali e locali, nell’ambito sempre dei principi fondamentali istituiti dallo Stato.<br> I principali articoli della Costituzione riguardanti le entrate tributarie sono:</p>

<ul>
	<li><p><b>Art. 23- Nessuna prestazione personale o patrimoniale può
essere imposta se non in base alla legge</b>.<br> In questo modo si fissa il principio della <i>riserva di legge</i> per l’istituzione dei tributi. Riserva di legge che è comunque relativa, perché i dettagli della nuova imposta (stabilita con legge) possono essere disciplinati da una fonte normativa
secondaria, come ad esempio da un regolamento governativo.
La legge deve contenere, quale contenuto minimo, gli elementi
necessari per individuare il nuovo tributo e cioè:</p>

<ul>
	<li><p>il presupposto di fatto;</p></li>
	<li><p>i soggetti passivi;</p></li>
	<li><p>i principi di determinazione delle aliquote;</p></li>
	<li><p>le sanzioni.</p></li>
</ul>

<p>Si ricorda che in ogni caso l’attività legislativa nazionale in materia tributaria è vincolata dalle norme dell'Unione Europea (direttive, regolamenti e decisioni) che, pur non potendo istituire nuovi tributi, tendono a realizzare importanti obiettivi comuni, quali l'armonizzazione di sistemi fiscali dei Paesi membri, la neutralità di alcune imposte e la lotta alle frodi.</p>

</li>

<li><p><b>Art. 53 — Tutti sono tenuti a concorrere alle spese pubbliche in ragione della loro capacità contributiva. Il sistema tributario italiano è informato a criteri di progressività.</b><br> Con queste due disposizioni costituzionali si attuano i principi, rispettivamente, della capacità contributiva e della progressività delle imposte. <br> Il termine “tutti” si riferisce non solo ai cittadini italiani ma anche agli stranieri e agli apolidi che operano sul territorio dello Stato e che realizzano i presupposti di legge necessari per essere soggetti all’imposizione fiscale. Tale termine, inoltre, si rivolge sia alle imprese individuali che collettive, sia nazionali che straniere.<br> L'art. 53 pone una garanzia per i soggetti passivi disponendo
che il Legislatore, nel determinare i tributi deve tener conto della loro capacità contributiva, ponendo pertanto un limite alla potestà impositiva in materia fiscale.<br> Quanto, invece, al <i>principio di progressività</i>, vi è da dire che un principio di equità, largamente condiviso, vuole che il carico
tributario individuale cresca con il crescere della ricchezza del contribuente. Quando il carico tributario cresce in rapporto diretto con il crescere della ricchezza considerata imponibile (es.: Tizio, che ha un reddito doppio di Caio, paga un'imposta pari a due volte quella pagata da quest’ultimo), la tassazione è proporzionale.<br> Quando il carico tributario cresce in <i>misura più che proporzionale</i> col crescere della ricchezza imponibile, la <b>tassazione</b> è definita progressiva. <br> La tassazione progressiva, pertanto, è una tassazione ad aliquote (marginali) crescenti.<br> La progressività è realizzabile attraverso diverse modalità: si parla, infatti, di progressività per detrazione, per classi, continua e per scaglioni.<br> Per l'<a href="IRPEF.html">imposta sui redditi delle persone fisiche (IRPEF)</a> è stata
attuata, nel nostro ordinamento, la progressività per scaglioni: il reddito imponibile è suddiviso in scaglioni a ciascuno dei quali corrisponde un'aliquota differente.</p></li>

<li><p><b>Art. 75-... Non è ammesso il referendum (abrogativo) per
le leggi tributarie</b>, ...<br> Mentre le leggi ordinarie possono essere abrogate dai cittadini con lo strumento (di democrazia diretta) del referendum, ciò non è possibile per le norme che stabiliscono tributi, altrimenti
lo Stato potrebbe ritrovarsi senza entrate.</p></li>

	<li><p><b>Art. 81- ... Con la legge di approvazione del bilancio non
si possono stabilire nuovi tributi e nuove spese.<br> Ogni altra legge che importi nuove o maggiori spese deve indicare i mezzi per farvi fronte</b>.<br>
Il primo comma spiega perché è necessaria una legge finanziaria per variare le entrate e le spese ai fini del conseguimento degli obiettivi di politica economica. Invece, la mancata osservanza del secondo comma (la copertura delle
spese) è spesso il motivo per cui il Presidente della Repubblica rifiuta di promulgare le leggi che gli sono state trasmesse, rinviandole alle Camere, con messaggio motivato, per una nuova deliberazione.<br> 
Da quanto sopra si desume che i <i>più importanti principi del diritto tributario</i> possono così schematizzarsi:</p>

<ol type="a">
	<li><p>della <b>capacità contributiva</b>, desunta da elementi oggettivi (es. dalla ricchezza reddituale del contribuente) e soggettivi (es. dalle condizioni familiari), e attuata con l'applicazione della progressività delle imposte (quantitativamente) e di eventuali sgravi fiscali (qualitativamente, cioè mediante agevolazioni per specifici redditi);</p></li>

	<li><p>della <b>progressività</b>, realizzata per scaglioni di reddito e con la previsione di detrazioni per i redditi più bassi;</p></li>

	<li><p>della <b>riserva di legge</b>, per la quale le imposte possono essere istituite solo con norma legislativa;</p></li>

	<li><p>della <b>legalità</b>, derivante dal precedente;</p></li>

	<li><p>della <b>generalità, uguaglianza e uniformità</b>, nel senso che
tutti i contribuenti dotati di capacità contributiva debbono pagare le imposte, e in modo paritario (a parità di reddito), anche se possono essere previste delle eccezioni, di carattere sociale o economico, dette agevolazioni fiscali (p.es. per i redditi minimi o quando si vogliono avvantaggiare determinati settori o soggetti economici, ritenuti indispensabili per lo sviluppo del sistema).</p></li>

</ul>

<p>A questi principi se ne sono aggiunti altri, di natura più tecnica:</p>

<ol type="a">
	<li><p>della <b>certezza</b>, perché le imposte a carico dei contribuenti devono essere ben fissate dalla legge e quindi non discrezionali;</p></li>

	<li><p>della <b>comodità ed economicità</b>, perché il pagamento delle
imposte deve avvenire nel modo più semplice per il contribuente e senza gravosi costi di accertamento e riscossione;</p></li>

	<li><p>dell'<b>autonomia</b>, perché lo Stato dovrebbe delegare le sue
funzioni agli Enti locali, tanto più ora che si sta delineando un ordinamento federalista del governo pubblico.</p></li>

</Ul>
 
<p>L'art. 117 Cost. limita invece la <b>potestà legislativa dello Stato</b>
alle materie indicate al secondo comma e alla determinazione dei principi fondamentali nelle materie di cui al successivo terzo comma; inoltre, al quarto comma conferisce alle Regioni una potestà legislativa “primaria”, residuale ma generale («<i>in riferimento ad ogni materia non espressamente riservata alla
legislazione dello Stato</i>»), che, in tutte le materie del precedente terzo comma, si configura come competenza “ripartita” a contenuto generale, limitata solo dai principi fondamentali stabiliti dalle leggi dello Stato.<br> Leggi statali e leggi regionali appaiono fonti equiparate, non solo sotto il profilo dei controlli, ma anche sotto il profilo dell'attuazione della normativa comunitaria (affidata alle Regioni, se riguarda «materie di loro competenza», fermo restando il controllo sostitutivo dello Stato) e sotto il profilo
delle riserve di legge stabilite dalla Costituzione: riserve - compresa, per quanto riguarda la materia tributaria, quella posta dall'art. 23 Cost. - che devono oggi intendersi riferite sia alle leggi statali che alle leggi regionali, secondo la rispettiva competenza.</p>

<p>Nel riconoscere esplicitamente alle Regioni e agli enti locali «autonomia finanziaria di entrata e di spesa», l'art. 119 Cost. riconosce a tali enti anche autonomia tributaria e impositiva, cioè il potere di «<i>stabilire e applicare tributi ed entrate propri</i>» sulla base di «principi di coordinamento della finanza pubblica e del sistema tributario» fissati con legge dello Stato. Questi principi di coordinamento (richiamati anche dall'art. 117, co. 3, Cost.), pur non rappresentando dei veri e propri controlimiti, consentono allo Stato, quale garante della libertà repubblicana e dell'unità dell'ordinamento, di intervenire nella materia.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="IMU.html">L'imposta municipale propria (IMU)»</a>
</section>

</article>

</body>
</html>