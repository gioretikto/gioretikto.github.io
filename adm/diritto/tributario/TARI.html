<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="TARI">
	<title>TARI</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>TARI</h1>

<p>La <b>TARI</b>, acronimo di <b>Tassa sui Rifiuti</b> è l'imposta destinata a finanziare i costi relativi al servizio di raccolta e smaltimento dei rifiuti. Essa ha sostituito la TARES, e, ovviamente, i precedenti tributi che avevano lo stesso  presupposto (come la TARSU). <br> Fondamento impositivo, ai sensi e per gli effetti dell'art. 1, comma 641, legge n. 147/2013, è il possesso o la detenzione (a qualsiasi titolo) di locali o aree scoperte operative, che sono suscettibili di produrre rifiuti urgani, con esclusione delle aree scoperte pertinenziali o accessorie a locali tassabili, non operative, e le aree comuni condominiali di cui all'<a href="../privato/cc.html#1117">art. 1117 c.c.</a> che non siano detenute o occupate in via esclusiva.</p>

<p>La TARI è corrisposta su <b>base tariffaria</b>, stabilita per anno solare, secondo le scadenze e modalità prescritte dai singoli Comuni, i quali con regolamento possono prevedere riduzioni ed esenzioni.</p>

<p>Relativamente al computo della superficie da assoggettare all'applicazione del tributo non si deve tener conto di tutte quelle aree ove si formano, in via continuativa e prevalente, rifiuti speciali, al cui smaltimento sono tenuti a provvedere a proprie spese i relativi produttori, a condizione che ne dimostrino l'avvenuto trattamento in conformità alla normativa vigente (art. 1, comma 644, legge n. 147/2013).</p>

<p>Sono obbligati al pagamento della TARI gli utilizzatori di detti locali ed aree; in caso di pluralità di utilizzatori, tutti sono tenuti in solido al pagamento della stessa (art. 1, comma 644, legge n. 147/2013).<br> Sono esenti dalla TARI i soggetti che hanno la detenzione temporanea di locali o aree scoperte suscettibili di produrre rifiuti ubrani per periodi non superiori a 6 mesi: obbligato al pagamento della tassa  resta, infatti, il possessore, proprietario o titolare di diritti reali (usufruttuo, uso, abitazione, o superficie; art. 1, comma 643, legge  n. 147/2013). Tuttavia, nel caso in cui il soggetto passivo detenga il locale o l'area per meno di 6 mesi nell'anno solare, ma la deternzione stessa si protragga, senza soluzione di continuità, nell'anno successivo, la TARI è dovuta per l'intero periodo.<br> 

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
