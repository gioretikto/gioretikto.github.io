<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Imposta sul reddito delle persone fisiche (IRPEF)"/>
	<title>Imposta sul reddito delle persone fisiche (IRPEF)</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Imposta sul reddito delle persone fisiche (IRPEF)</h1>

<p>L’<b>IRPEF</b> è un’imposta:</p>

<ul>
	<li><p>Sul <b>reddito</b> perché colpisce un flusso di ricchezza (in contrapposizione alle imposte sul patrimonio come <a href="IMU.html">IMU</a>);</p></li>
	<li><p><b>Generale</b> perché colpisce l’insieme dei redditi del contribuente;</p></li>
	<li><p><b>Personale</b> perché tiene conto della situazione economica, sociale, familiare del contribuente;</p></li>
	<li><p><b>Progressiva</b> perché l’aliquota cresce all’aumentare della base imponibile.</p></li>
</ul>

<p>Nella categoria delle imposte dirette, riscosse a livello centrale, l'imposta più importante in termini di gettito è l'<b>IRPEF</b>: nel 2016 il gettito IRPEF è stato di €180.673 milioni. L'IRPEF è un'imposta statale, cosicché lo Stato è <b>soggetto attivo</b> nella doppia veste di ente impositore ed ente creditore. <b>Soggetti passivi</b> IRPEF possono essere <b>solo</b> le <b>persone fisiche</b>. Ai sensi dell'art. 2, comma 1, del TUIR, sono considerati soggetti passivi IRPEF "<i>le persone fisiche, residenti e non residenti nel territorio dello Stato</i>"; </p>

<ul>
	<li><p><b>soggetti residenti</b> sono tassati per l'insieme dei loro <b>redditi dovunque prodotti</b> (principio di tassazione del reddito mondiale). <br>Per l'individuazione del <b>soggetto passivo residente in Italia</b>, è ovviamente determinante il concetto di <b>residenza fiscale</b>. In base all'art. 2, co.2, TUIR, la residenza fiscale si individua in base ad uno dei seguenti criteri: iscrizione all'Anagrafe dei Comuni, domicilio (dove hanno stabilito la sede principale dei loro affari o interessi) o residenza (cioè la dimora abituale). Il legislatore ha fissato una <b>presunzione relativa in funzione anti-elusiva</b>: i soggetti già cittadini italiani, cancellati dall'anagrafe della popolazione residente ed emigrati in Stati e territori con regime fiscale privilegiato, si considerano residenti. Si ammette la prova contraria;</p></li>

	<li><p>i <b>soggetti non residenti</b> vengono tassati per <b>i soli prodotti in Italia</b>. Per la tassazione dei <b>soggetti non residenti</b> occorre stabilire quando un reddito si considera prodotto in Italia: i <b>criteri di collegamento</b> del reddito al territorio sono elencati nell'art. 23 TUIR; es., i redditi fondiari si considerando prodotti in Italia se l'immobile è ivi collocato; i redditi dicapitale si considerano prodotti in Itlia quando il reddito è erogato da un soggeto residente in Italia.</p></li>

</ul>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="IMU.html">L'imposta municipale propria (IMU)»</a>
</section>

</article>

</body>
</html>