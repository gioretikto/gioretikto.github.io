<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="IVA, Imposta sul valore aggiunto"/>
    <title>IVA, Imposta sul valore aggiunto</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<article>

<h1>IVA, Imposta sul valore aggiunto</h1>

<p>L'IVA - Imposta sul Valore Aggiunto - è un'<a href="tributi.html">imposta indiretta</a>, ovvero un'imposta che non coplisce il reddito bensì il consumo. Tale imposta (sostituendo l'IGE, Imposta generale sulle entrate) è stata introdotta nell'ordinamento fiscale italiano con D.P.R. n. 633/1972 ed è entrata in vigore il 1° gennaio 1973, al fine di adeguare il sistema tributario italiano a quello degli altri Stati membri della Comunità Europea. <br>L'imposta colpisce l'<b>aumento di valore che un bene subisce ad ogni passaggio</b>, per evoluzione del procedimento produttivo che lo concerne o per effetto delle leggi di mercato, e colpisce, altresì, le prestazioni di servizi fornite contro un corrispettivo: ma, in entrambi i casi, con l'applicazione di un meccanismo che conduce a colpire in pratica soltanto il consumatore o utente finale, in quanto nei passaggi intermedi l'IVA viene pagata e poi recuperata, con risultati neutri per i soggetti diversi dal consumatore o utente finale.<br> Con l'acronimo IVA ci si riferisce all'imposta sul <i>valore aggiunto</i> che tassa il valore aggiunto ad ogni fase della produzione, scambio di beni e servizi ed è presente in oltre 60 paesi. Con il <b>termine valore aggiunto</b> ci si riferisce alla differenza tra il prezzo di vendita di un dato prodotto (bene o servizio) e il costo delle materie prime, ausiliarie e servizi utilizzati per la sua produzione. Esso rappresenta il valore aggiunto dall'impresa grazie all'intervento dei fattori produttivi di capitale e lavoro.</p>

<p>L'imposta è pertanto <b>neutra</b> in tutti i passaggi intermedi, quanto alla sua sopportazione, anche se non esclude alcuni obblighi di adempimento formale per i protagonisti di tali passaggi intermedi. 

<p>Il presupposto dell’IVA è quello di colpire solo l'incremento di valore che un bene o un servizio acquista ad ogni passaggio economico (il valore aggiunto), a partire dalla produzione fino al cliente finale. <br> Ai sensi dell'art. 1 del D.P.R. 26 ottobre 1972, n. 633, affinché un’operazione sia assoggettata ad IVA devono sussistere tre condizioni:</p>

<ul>
	<li><p>Ci si deve trovare di fronte ad una cessione di beni o una prestazione di servizi (presupposto oggettivo);</p></li>
	<li><p>L’operazione di cui sopra deve svolgersi nell’esercizio di impresa, arte e professioni (presupposto soggettivo). Le vendite tra privati non sono assoggettate all’IVA.</p></li>
	<li><p>Tali operazioni devono essere effettuate nel territorio dello Stato (presupposto territoriale).</p></li>
</ul>

<p>Una delle critiche maggiori che vengono indirizzate all’IVA è quella di gravare interamente sul consumatore finale che non può esercitare il diritto alla detrazione. Il soggetto passivo dell’imposta invece, l’imprenditore, attraverso un sistema di detrazione e rivalsa resta neutrale. Pertanto il contribuente di fatto (consumatore finale), anche se non è il soggetto passivo dell'imposta ne sopporta l'onere economico mentre il contribuente di diritto che è il soggetto passivo d'imposta rimane neutrale.</p>

<p>Attraverso un sistema di detrazione e rivalsa, l'imposta grava sul consumatore finale, invece per il soggetto passivo d'imposta – (l'imprenditore o professionista) – l'IVA resta neutrale. Il soggetto passivo d'imposta, cioè colui che cede beni o servizi, detrae l'imposta pagata sugli acquisti di beni e servizi effettuati nell'esercizio d'impresa, arte o professione, dall'imposta addebitata (a titolo di rivalsa) agli acquirenti dei beni o dei servizi prestati.
L'IVA pertanto rappresenta un costo solo per i soggetti che non possono esercitare il diritto alla detrazione e quindi, in generale, per i consumatori finali. Nell'applicazione dell'imposta sul valore aggiunto occorre quindi
distinguere il <b>contribuente di fatto</b> (il consumatore finale), che pur non essendo soggetto passivo dell'imposta ne sopporta l'onere economico e il <b>contribuente di diritto</b> (di norma un imprenditore o un professionista) su cui gravano gli obblighi del soggetto passivo d'imposta, sebbene per lui l'imposta resti neutrale.</p>

<h2>L’IVA in Italia:</h2>

<p>L’aliquota IVA in Italia è pari al 21% ma esistono beni e servizi in cui viene applicata una aliquota agevolata:</p>

<ul>
	<li><p>10% per alberghi, bar, ristoranti e altri prodotti turistici, determinati prodotti alimentari e particolari opere di recupero edilizio.</p></li>
	<li><p>4% per generi alimentari di prima necessità, stampa quotidiana o periodica ed i libri, opere per l'abbattimento delle barriere architettoniche.</p></li>
</ul>

<h2>Come funziona l’IVA per le aziende</h2>

<p>Il meccanismo dell’IVA vede il coinvolgimento di <b>tre categorie di soggetti</b>:</p>

<ul>
	<li><p>i fornitori;</p></li>
	<li><p>i clienti;</p></li>
	<li><p>l’Erario.</p></li>
</Ul>

<p>Il fornitore deve addebitare al cliente l’IVA, proporzionale al corrispettivo contrattuale (nella norma il 22%), e provvede a versarlo all’Erario al netto del tributo da lui corrisposto ai propri fornitori. <br> L’IVA corrisposta ai fornitori di beni e servizi acquistati nell’esercizio di imprese, arti o professioni può essere detratta dall’IVA sulle operazioni attive, col diritto al rimborso di eventuali eccedenze.</p>

<p><b>Esempio</b>. Ipotizziamo che l’azienda A venda un prodotto al prezzo di 122 euro (100 euro + 22 euro di iva) all’azienda B.</p>

<p><b>L’azienda A</b> incassa 122 euro dall’azienda B e versa 22 euro all’Erario.</p>

<p><b>L’azienda B</b> che ha pagato 122 all’azienda A <b>chiede e ottiene il rimborso di 22 dall’Erario</b> (il rimborso avviene per lo più tramite compensazione dell’IVA che a propria volta l’azienda B dovrà pagare; ma questo è un concetto che svilupperemo tra poco).</p>

<p>Per ora, come vedi, il tutto è un gioco a somma 0 sia per l’Erario (che incassa 22 euro da A e rimborsa 22 euro a B) che per l’azienda A (che avrà un incasso netto di 100 euro) che per l’azienda B (che avrà un pagamento netto di 100 euro).</p>

<img src="img/IVA.png" alt="IVA"/>

<p>L’azienda B vende un prodotto al consumatore finale al prezzo di 244 euro (200 euro + 44 euro di iva).</p>

<p><b>L’azienda B incassa 244 dal consumatore finale e versa 44 euro all’Erario.</b></p>

<p>Dopo questo ciclo, l’unico che ha pagato veramente l’iva è stato il consumatore finale (44 euro), in quanto per l’azienda A e per l’azienda B l’IVA è stata trasparente in quanto:</p>

<ul>
	<li><p>Se hanno incassato l’IVA l’hanno dovuta poi pagare all’Erario;</p></li>
	<li><p>Se hanno pagato l’IVA l’hanno poi incassata dall’Erario;</p></li>
</ul>

<p>Dal punto di vista dell’Erario, questo ha incassato IVA netta per 44 euro. Infatti, nei vari passaggi, ha incassato 22 euro di IVA da A, rimborsato 22 euro di IVA a B e poi ha incassato 44 euro di IVA da B quanto quest’ultimo ha venduto il prodotto al consumatore finale.</p>

<p>Dunque, cos’è l’IVA? l’IVA, detta anche imposta sul valore aggiunto, è una imposta che paga il consumatore finale sui beni acquistati e che l’Erario incassa attraverso le aziende.</p>

<img src="img/IVA2.png" alt="IVA"/>

<p><b>ATTENZIONE</b>: nella pratica ogni soggetto IVA (nel nostro esempio l’Azienda B) è allo stesso tempo cliente e fornitore di qualcun altro e pertanto registrerà nella propria contabilità operazioni che saranno sia a credito di IVA (nel caso operi come committente di servizi) sia a debito di IVA (nel caso operi come prestatore di servizi). Periodicamente (più avanti in questo documento vedremo i dettagli) ogni soggetto è tenuto:</p>

<ul>
	<li><p>Se a debito netto di IVA a versare il dovuto;</p></li>
	<li><p>Se a credito netto di IVA a riportare tale credito nel periodo successivo oppure chiedere il rimborso all’Erario.</p></li>
</ul>

<section aria-label="End">
<a href="tributi.html">&#171;Tributi</a>
<a href="index.html">Index</a>
<a href="sulfides.html">Sulfides&#187;</a>
</section>

</article>

</body>
</html>
