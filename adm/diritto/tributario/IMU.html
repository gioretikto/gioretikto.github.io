<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L’imposta municipale propria (IMU)"/>
	<title>L’imposta municipale propria (IMU)</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L’imposta municipale propria (IMU)</h1>

<p>Disciplinata dagli artt. 8 e 9 D.Lgs. 14-3-2011, n. 23, l’IMU rappresenta il principale tributo diretto sul patrimonio del nostro sistema tributario (Gaffuri). Essa ha sostituito sia
l’imposta comunale sugli immobili (ICI), disciplinata dal D.Lgs. 30-12-1992, n. 504, sia, per la componente immobiliare, l’IRPEF e le relative addizionali dovute in relazione ai redditi fondiari relativi ai beni non locati (<i>principio di alternatività IMU-IRPEF</i>). A seguito della modifica apportata dall’art. 1, co. 707, L. 147/2013 (Legge di Stabilità 2014) all’art. 13, co. 2, D.L. 201/2011, l’<b>IMU non colpisce l’abitazione principale e le relative pertinenze</b>, <i>fatta eccezione per quelle di lusso</i> appartenenti alle categorie catastali A/1, A/8 e A/9.</p>

<p class="small">Ai fini dell’IMU, per abitazione principale si intende l’immobile nel quale il possessore ed il suo nucleo familiare dimorano abitualmente e risiedono anagraficamente.</p>

<p>La Legge di Stabilità 2014, oltre ad aver apportato ulteriori modifiche alla disciplina dell’IMU, aveva anche fatto confluire l’imposta nell’imposta comunale unica (IUC), in vigore dal 1-1-2014 (vedi par. 15.3). La Legge di bilancio per il 2020 (art. 1, co. 738 ss., L. 160/2019) ha ripristinato l’assetto normativo anteriore alla Legge di stabilità 2014, <i>abolendo la IUC</i> (fatta eccezione che per le disposizioni relative alla TARI) tornando così ad una sola forma di prelievo patrimoniale immobiliare che ricalca, essenzialmente, la disciplina IMU (di fatto eliminando la TASI, istituita con l’introduzione della IUC stessa). Il presupposto dell’IMU è il possesso, a titolo di proprietà, ovvero di usufrutto, uso, abitazione, superficie o enfiteusi, di un qualunque immobile, ossia di un fabbricato, un’area fabbricabile o un terreno agricolo, situato nel territorio dello Stato italiano.</p>

<p class="small">Numerosi sono i casi di <b>esclusione</b> e <b>esenzione</b> dal pagamento dell’imposta: innanzitutto, come già detto, l’IMU non colpisce l’<b>abitazione principale</b> e le sue pertinenze se non ricade tra gli immobili di lusso. <br> Sono esenti, ad esempio, gli immobili posseduti dallo Stato, nonché gli immobili posseduti, nel proprio territorio, dalle Regioni, dalle Province, dai Comuni, dalle Comunità montane, dai consorzi fra detti enti e gli immobili posseduti e utilizzati dagli enti non commerciali del Terzo settore destinati esclusivamente allo svolgimento, con modalità non commerciali, di attività assistenziali, previdenziali, sanitarie, di ricerca scientifica, didattiche, ricettive, culturali, ricreative e sportive, nonché delle attività di cui all’art. 16, co. 1, lett. a), L. 222/1985. Sono esenti dall’IMU anche gli <b>immobili occupati</b> qualora i proprietari abbiano presentato regolare denuncia.</p>

<p>L’IMU è <b>dovuta per anni solari</b>, in proporzione alla quota ed ai mesi dell’anno nei quali si verifica il possesso; a ciascuno degli anni solari corrisponde un’autonoma obbligazione tributaria.<br>
I <b>soggetti passivi</b> dell’IMU sono:</p>

<ul>
	<li><p>il <i>proprietario di immobili</i>, inclusi i terreni e le aree edificabili, a qualsiasi uso destinati, ivi compresi quelli strumentali o alla cui produzione o scambio è diretta l’attività
dell’impresa, ovvero il titolare di un <i>diritto reale</i> di usufrutto, uso, abitazione, enfiteusi o superficie sui suddetti immobili;</p></li>

	<li><p>il concessionario, in relazione alla concessione di aree demaniali;</p></li>

	<li><p>il locatario, in relazione agli immobili, anche da costruire o in corso di costruzione, concessi in locazione finanziaria (a decorrere dalla data della stipula e per tutta la durata del contratto);
	<li><p>il <i>genitore assegnatario</i> della casa familiare a seguito di provvedimento del giudice.</p></li>
</ul>

<p>La <b>base imponibile</b> dell’IMU è diversa a seconda della tipologia di immobile.</p>

<div class="small">
<p>Essa è infatti costituita:</p>

<ul>
	<li><p>per i <i>fabbricati iscritti in Catasto</i>, dal valore che si ottiene applicando alla rendita catastale rivalutata del 5%, i diversi moltiplicatori previsti per le varie categorie catastali;
• per i terreni agricoli e per quelli non coltivati, dal reddito dominicale risultante dal Catasto (al 1° gennaio del periodo d’imposta, rivalutato del 25%), moltiplicato per un coefficiente pari a
135;</p></li>

	<li><p>per le aree fabbricabili, dal valore venale in comune commercio (al 1° gennaio del periodo d’imposta o dell’adozione degli strumenti urbanistici in caso di variazione in corso dell’anno).
Riduzioni della base imponibile sono previste per fabbricati concessi in comodato d’uso a parenti in linea retta entro il 1° grado e per fabbricati di interesse storico o artistico e fabbricati inagibili
o inabitabili e di fatto non utilizzati (riduzione del 50%).</p></li>

</ul>

</div>

<p>L’<b>aliquota</b> ordinaria dell’IMU è pari allo 0,86% e i Comuni possono aumentarla sino all’1,06% o diminuirla fino all’azzeramento.</p>

<p>Aliquote differenziate sono previste per abitazioni principali di lusso, terreni agricoli,
fabbricati rurali ad uso strumentale ecc. Il Comune, nell’ambito della propria autono-
mia regolamentare, ha la facoltà di introdurre ulteriori differenziazioni all’interno di
ciascuna fattispecie ai sensi del D.M. 7-7-2023.</p>

<p class="small">In particolare per l’abitazione principale e per le relative pertinenze che scontano l’imposta (<i>abitazioni di lusso</i>), l’aliquota è pari allo 0,5% (aumentabile di 0,1 punti percentuali o diminuibile fino all’azzeramento) e spetta una detrazione di 200 euro rapportata dal periodo dell’anno durante il quale si protrae tale destinazione.</p>

<p>L’IMU deve essere <b>versata</b>, mediante modello di pagamento F24, bollettino postale o piattaforma PagoPA in due rate di pari importo scadenti, rispettivamente, entro:</p>

<ul>
	<li><p>il 16 giugno, sulla base dell’aliquota e delle detrazioni relative all’anno precedente;</p></li>
	<li><p>il 16 dicembre, a saldo dell’imposta dovuta per l’anno in corso, sulla base delle aliquote pubblicate dal Comune sul sito informatico entro il 28 ottobre di ciascun anno. Nel caso di mancata pubblicazione nel suddetto termine, si applicano le aliquote base IMU.</p></li>
</ul>

<p>Il contribuente ha la facoltà di versare quanto dovuto in un’unica soluzione entro il 16 giugno.<br> I soggetti passivi sono obbligati a presentare la <b>dichiarazione</b> IMU su modello cartaceo
o telematicamente entro il <i>30 giugno dell’anno successivo</i> a quello in cui il possesso degli immobili ha avuto inizio ovvero sono intervenute variazioni rilevanti ai fini del calcolo dell’imposta non conoscibili da parte del Comune.</p>

<p class="small">La dichiarazione ha effetto anche per gli anni successivi salvo che si verifichino modificazioni dei dati che comportino variazioni dell’imposta. <br>Gli enti non commerciali devono presentare la dichiarazione ogni anno.</p>

<section aria-label="End">
<a href="IRAP.html">«L’imposta regionale sulle attività produttive (IRAP)</a>
<a href="index.html">Index</a>
<a href="IMU.html">L'imposta municipale propria (IMU)»</a>
</section>

</article>

</body>
</html>