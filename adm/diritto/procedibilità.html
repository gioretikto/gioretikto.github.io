<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Procedibilità"/>
    <title>Procedibilità</title>
    <link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Procedibilità</h1>

<p>Il verificarsi del reato, in tutte le sue componenti sopra descritte, potrebbe non essere sufficiente ai fini dell’accertamento della responsabilità penale.</p>

<p>Vi sono infatti alcuni reati che, per poter essere perseguiti, richiedono il verificarsi di una c.d. <b>condizione di procedibilità</b>. Il processo penale, che verrà illustrato nella terza parte di questo capitolo, non potrà prendere avvio senza il verificarsi di questa condizione.</p>

<p>Il codice di procedura penale indica e disciplina, quali condizioni di procedibilità, la querela, l'istanza, la richiesta di procedimento e l'autorizzazione a procedere.</p>

<p>Tra le varie cause di procedibilità va qui in particolare ricordata la <i>querela</i>. La <a href="querela.html">querela</a> è un atto con cui la persona che ha subito un reato chiede che l’autorità giudiziaria si attivi affinché venga perseguito il suo autore. In assenza di questo atto, non potrà prendere avvio il procedimento penale.</p>

<p>Sulla base di ciò si distinguono i reati in due categorie:</p>

<ul>
	<li><p><b>reati procedibili d'ufficio</b>: si tratta dei reati per i quali l'autorità giudiziaria si attiva al solo pervenire della notizia di reato, senza che occorra alcuna richiesta formale di procedere da parte della persona offesa;</p></li>
	
	<li><p><b>reati procedibili a querela</b>: sono i reati per i quali la procedibilità dipende da una scelta della persona offesa dal reato. Spetta infatti alla persona offesa scegliere se sporgere o meno querela, unico atto che consente l'avvio delle indagini.</p></li>
</ul>

<p>Non bisogna confondere la querela con la <i>denuncia</i>. La denuncia è l’atto con cui qualsiasi cittadino può segnalare all'autorità giudiziaria una notizia di reato. Si tratta di un atto facoltativo
(art. 333 C.p.), tranne in rare eccezioni (es. reati di cui il pubblico ufficiale venga a conoscenza nell’esercizio o a causa delle sue funzioni).</p>

<p>Stante la centralità del tema della modalità e della necessità di sporgere denuncia o querela, si darà a esso ulteriore approfondimento nella parte relativa agli aspetti processuali.</p>

<section aria-label="End">
<a href="fourth.html">&#171;The fourth Declension</a>
<a href="index.html">Index of Diritto</a>
<a href="reati_perseguibili_ufficio.html">I reati perseguibili d'ufficio &#187;</a>
</section>

</body>
</html>
