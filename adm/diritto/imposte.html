<!DOCTYPE html>
<html lang="en">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Imposte"/>
    <title>Imposte</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>Imposte</h1>

<p>Prima di procedere, permettimi un breve approfondimento essenziale per chi, come spesso avviene, ignora la differenza basilare tra <b>imposta</b> e <b>contributo</b>. Padroneggiare questa distinzione è fondamentale perché, pur trattandosi di nozioni con caratteristiche specifiche molto diverse, fanno parte entrambe della nostra vita quotidiana. Partiamo con il definire la nozione di «imposta»: si tratta di un tributo — o meglio, di un «prelievo coattivo» — effettuato direttamente dallo Stato in relazione alla capacità contributiva di ciascuno, al fine di finanziare la spesa pubblica. L'imposta è definita come tributo indivisibile, perché il pagamento non comporta benefici per la singola persona, bensì per l’intera società. Il pagamento dell'imposta è necessario, infatti, per l'erogazione di servizi utili a tutti. Il pagamento di una tassa, invece, comporta l'erogazione di un servizio specifico. Qui possiamo distinguere:</p>

<ul>
	<li><p><b>Imposta diretta</b>. Quella che, almeno in teoria, dovrebbe essere direttamente collegata al reddito:</p>

	<ul>
		<li><p>della persona fisica (Irpef)</p></li>
		<li><p>dell'impresa (Ires)</p></li>
		<li><p>dell’attività produttiva (Irap, calcolata con un metodo estremamente contorto e forse pure anticostituzionale!)</p></li>
		<li><p>degli immobili (Imu)</p></li>
		<li><p>...</p></li>
	</ul>
	</li>

	<li><p><b>Imposta indiretta</b>. Quella che è collegata alla ricchezza nel momento in cui viene trasferita. Viene definita «indiretta» perché il consumatore di tale ricchezza non
paga l'imposta direttamente allo Stato, ma all’anello precedente nella catena del valore, che a sua volta la paga al proprio fornitore e così via fino a risalire all’erario. Le più note sono:</p>

	<ul>
		<li><p>Iva (Imposta sul valore aggiunto),</p></li>
		<li><p>Imposta di registro (pagata sui contratti e sulle compravendite)</p></li>
		<li><p>Accisa (imposta calcolata sulla quantità di un bene trasferito, piuttosto che sul suo prezzo).</p></li>
	</ul>
	</li>
</ul>

<p>Es. Il consumo di gas naturale è soggetto ad accisa ed in alcuni casi alla relativa addizionale regionale. Di norma, l'accisa sui consumi si trova già evidenziata nella bolletta alla voce "imposte", per cui il fornitore ha il ruolo di "sostituto d'imposta" in quanto incassa le imposte dall'utilizzatore e le riversa all'Erario.</p>

<p>Altro motivo per cui queste imposte sono considerate indirette è perché non colpiscono il reddito della persona o dell'impresa, ma le pagano tutti indistintamente, a prescindere dal proprio reddito (ed è per questo che una delle opzioni predilette per rimpinguare le casse dello Stato consiste nell’alzare l'aliquota Iva).</p>

<p>Per quanto concerne il «contributo», invece non è possibile darne una corretta definizione se non in base al suo determinato <b>perimetro di utilizzo</b>. Possiamo definirla una «via di mezzo» tra imposta e tassa. Si tratta di un prelievo coattivo di ricchezza a carico di determinati soggetti, per il fatto che costoro traggono (o dovrebbero  trarre) un vantaggio, diretto o indiretto, da determinati servizi pubblici, anche senza che li abbiano richiesti. L'esempio classivo è quello dei contributi INPS, ovvero la previdenza sociale, che anziché garantire una prestazione futura - la pensione - permettono in sostanza <b>l'attuale sostentamento del sistema</b>, pagando la pensione a chi ne ha già acquisito il diritto.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
