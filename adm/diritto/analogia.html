<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Fonti del Diritto"/>
	<title>Fonti del Diritto</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Fonti del Diritto</h1>

<p>Si può verificare che il caso concreto sul quale il giudice è chiamato a pronunciarsi non sia contemplato da alcuna norma. Di fronte alla «<b>lacuna</b>» della legge, il giudice, non si può rifiutare di risolvere la questione sottoposta al suo esame e si avvale dello strumento dell’analogia così come previsto dall’art. 12 delle disposizioni sulla legge in generale; applica cioè «... <i>norme che regolano casi simili o materie analoghe</i>...». Si parla in tal caso di «<b>analogia legis</b>» (analogia di legge). Se non esistono norme che regolano casi simili il giudice ricorrerà, allora, all’«analogia iuris» (analogia di diritto), secondo quanto previsto dal citato art. 12 delle disposizioni sulla legge in generale, il quale dispone che «... se il caso rimane ancora dubbio, si decide secondo i principi generali dell’ordinamento giuridico dello Stato». Ma quali sono i principi generali dell’ordinamento giuridico? Sono i principi e criteri che il giudice può ricavare dall’insieme delle norme; sono ad esempio principi generali: «tutti i cittadini sono uguali di fronte alla legge»; «la buona fede si presume sempre»; «ogni soggetto ha diritto all’integrità personale»; «il contraente deve essere protetto dall’ordinamento nel caso di inadempienza della controparte». Esistono, tuttavia, dei <b>limiti all’applicazione analogica</b>. Il procedimento analogico, infatti, <b>non</b> è consentito, in base all’art. 14 delle disposizioni sulla legge in generale, per:</p>

<ul>
	<li><p>le <b>leggi penali</b>, in quanto le sanzioni penali (es. reclusione), colpendo un bene così fondamentale quale la libertà, possono essere applicate solo nei casi espressamente
 indicati;</p></li>
 
	<li><p><b>leggi eccezionali</b>, sono quelle che, per le particolari esigenze cui vanno incontro, deviano dai principi ispiratori di un ramo del diritto o di un istituto giuridico, ponendo 
una disciplina contrastante con quella prescritta per il maggior numero di ipotesi (ad es. mentre la regola generale è che tutti i beni sono alienabili, la legge può stabilire che alcuni beni non possono essere venduti).</p></li>
</ul>

<section aria-label="End">
<a href="fourth.html">&#171;The fourth Declension</a>
<a href="index.html">Indice</a>
<a href="peculiarities4.html">Peculiarities of the 4th declension &#187;</a>
</section>

</article>

</body>
</html>
