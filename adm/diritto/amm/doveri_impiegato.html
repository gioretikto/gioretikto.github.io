<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="I Doveri dell'Impiegato">
	<title>I Doveri dell'Impiegato</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>I Doveri dell'Impiegato</h1>

<p>Con 1 termini "<i>doveri dell'impiegato</i>" si intendono quei comportamenti che l'impiegato pubblico deve avere nell'esercizio delle sue attività ed anche di fuori di esse.<br>  
I doveri dell'impiegato sono previsti nel T.u. degli impiegati civili dello Stato (D.p.r. 3/1957). Il successivo D.lgs. 165/2001 ha però stabilito che il rapporto è disciplinato contrattualmente, che la
tipologia e le relative sanzioni possono essere definite dai contratti collettivi ed ha previsto un "Codice di comportamento", che contiene disposizioni emanate dal Ministro della funzione pubblica, sentite le Confederazioni sindacali maggiormente rappresentative.<br> In conseguenza, la materia dei doveri dell'impiegato, della loro violazione e delle conseguenti sanzioni, è diventata più complessa.</p>

<h2>La promessa solenne ed il giuramento</h2>

<p>L'impiegato ha dei doveri ancora prima di essere assunto, e cioè il dovere della <i>promessa solenne e del giuramento</i>. La prima, deve essere effettuata all'atto dell'assunzione in prova.
Il secondo, prima di assumere il servizio di ruolo. La formula del giuramento ha come oggetto la fedeltà alla Repubblica, la leale osservanza alla Costituzione e alle leggi dello Stato e l'adempimento — dei doveri dell'ufficio, nell'interesse dell'amministrazione per il pubblico bene. Il rifiuto di prestare la promessa solenne o il giuramento comporta la decadenza dell'impiego.<br> Queste disposizioni hanno lo scopo di vincolare in modo solenne l'impiegato ai doveri d'ufficio, e specialmente alla fedeltà alla Repubblica, alla Costituzione ed alle leggi dello Stato. Da parte di alcuni si è sostenuto che queste disposizioni sono ora anacronistiche perché esse avevano un significato quando la burocrazia esprimeva il vincolo di fedeltà politica ad un regime.</p>

<h2>Dovere di residenza e di diligenza</h2>

<p>L'impiegato deve risiedere nel luogo ove ha sede l'ufficio cui è destinato.<br> Il capo ufficio può peraltro autorizzare l'impiegato a risiedere altrove per ragioni "rilevanti", quando ciò sia conciliabile con il pieno e regolare adempimento di ogni altro suo dovere. Questa disposizione è stata molte volte interpretata in modo estensivo, con conseguenze negative sull'efficienza dell'attività lavorativa. <br> Il dovere di diligenza si riferisce al comportamento in servizio, ed è stabilito che l'impiegato deve prestare <b>tutta</b> la sua opera nel disimpegno delle mansioni affidategli, curando e perseguendo, in conformità alle leggi, con diligenza c nel miglior modo, l'interesse dell'amministrazione per il pubblico bene. <br> L'attività  dell'impiegato è perciò prevista nell'interesse
dell'amministrazione, e conseguentemente in favore dei cittadini, per il pubblico bene. Oltre a ciò. Il dovere di diligenza è indicato genericamente nel dovere di servire esclusivamente la nazione, di
osservare lealmente la Costituzione, le altre leggi, e di non svolgere attività incompatibili con tale dovere. Le norme prevedono (anche con espressione enfatiche), che l'impiegato, nei rapporti con 1 superiori ed i colleghi, deve essere di guida e di esempio ai dipendenti, in modo da assicurare il più efficace rendimento del servizio. Nei rapporti con il pubblico il comportamento dell'impiegato deve essere tale da creare completa fiducia e sincera collaborazione tra i cittadini e l'amministrazione. La diligenza dell'impiegato si deve tradurre nella trattazione tempestiva e secondo l'ordine cronologico degli affari attribuiti alla sua competenza. È anche previsto che, al di fuori dall'ufficio, l'impiegato deve mantenere una condotta conforme alla dignità delle proprie funzioni.</p>

<h2 id="codice">Codice Comportamento</h2>

<p>Gli obblighi di diligenza, lealtà ed imparzialità, che qualificano il i corretto adempimento della prestazione lavorativa, sono stati specificati, anche con esempi, nel Codice di comportamento,
emanato dal Ministero della Funzione pubblica (d.m. 28 novembre 2000). Questo Codice, che 1 dipendenti pubblici si impegnano ad osservare all'atto dell'assunzione in servizio, precisa, ad es.: il
divieto di chiedere o accettare regali o altre utilità (tranne quelli di modico valore, ad es. in occasione di festività); i limiti alla partecipazione ad associazioni (esclusi partiti politici e sindacati),
i cui interessi siano coinvolti dallo svolgimento dell'attività dell'ufficio; l'obbligo di astensione, i vari aspetti del comportamento in servizio (ad es., il divieto di utilizzare le linee telefoniche dell'ufficio per esigenze personali) nonché dei rapporti con il pubblico. <br> Il Codice di comportamento è una fonte di diritto, ma di tipo particolare, dato che la sua violazione può comportare soltanto
sanzioni disciplinari.</p>

<h3>Art. 15 - Vigilanza, monitoraggio e attività formative</h3>

<blockquote>Ai sensi dell'articolo 54, comma 6, del decreto legislativo 30 marzo 2001, n. 165, vigilano sull'applicazione del presente Codice e dei codici di comportamento adottati dalle singole amministrazioni, i dirigenti responsabili di ciascuna struttura, le strutture di controllo interno e gli uffici etici e di disciplina.</blockquote>

<h2>Dovere di fedeltà e di esclusività</h2>

<p>Il T.u. degli impiegati civili dello Stato richiama il <i>dovere di fedeltà alla Repubblica</i>.<br> Si tratta di una formula che deve essere interpretata secondo l'evoluzione del tempo; infatti, oggi essa non esprime la contrapposizione: repubblica-monarchia; né — salvo che in modo indiretto — si chiarisce con il riferimento all'infedeltà, al tradimento, in favore di uno Stato straniero nemico. La formula, quindi, ha un significato etico-giuridico, come convinzione nei valori espressi dalla vigente Costituzione. <br> Il <i>dovere di esclusività</i> indica anch'esso, con formula ampia, che tutte le energie fisiche e psichiche dell'impiegato dovrebbero essere riservate all'attività dell'impiego. <br> L'assolutezza di questo dovere appare relativa, data la possibilità, per l'impiegato, di svolgere una seconda attività. Tale dovere è meglio precisato se esprime il divieto di svolgere attività incompatibili con esso (ad es., divieto di esercitare professioni o mestieri, o di ricoprire incarichi in società commerciali). Ma anche così precisato, la formula dello statuto risente dell'epoca in cui è stata scritta, e si presenta oggi con un contenuto particolarmente elastico.</p>

<h2>Dovere di imparzialità</h2>

<p>Il dovere di imparzialità dell'impiegato è previsto in modo ampio nell'articolo 97 della Costituzione (che prevede, per i pubblici uffici, l'imparzialità ed il buon andamento dell'amministrazione),
nonché nei contratti collettivi e nel Codice di comportamento. Tale dovere stabilisce che egli non può essere strumento di parte, di un partito politico, di una fazione o di gruppi di interesse o di
privati, e deve svolgere la sua attività senza favorire, in alcun modo, questi interessi "di parte". <br> Il dovere di imparzialità è collegato con il rispetto del principio di eguaglianza di cui all'art. 3 Cost. Oltre a ciò una pubblica amministrazione "parziale", che pone diseguaglianze e privilegi, non è di certo una amministrazione che ha — come invece dovrebbe avere ex art. 97 Cost. — un "buon andamento", e non è quindi un'amministrazione che funziona bene.</p>

<h2>Dovere del segreto d'ufficio</h2>

<p>Il segreto d'ufficio, cioè il segreto riguardante l'attività degli uffici della pubblica amministrazione, ha costituito per molto tempo una regola assoluta. I cittadini non potevano accedere a documenti, e
non potevano conoscere la ragione dell'agire dell'amministrazione pubblica. In quest'ottica era stabilito, per l'impiegato, il dovere di mantenere il più scrupoloso segreto d'ufficio. Questa concezione è
ora in fase di evoluzione; si pensi, ad esempio, al dovere di motivazione degli atti amministrativi ed all'accesso ai documenti amministrativi (art. 3 e 22 1. 241/90). <br> <p>Il dovere del segreto d'ufficio, posto a tutela della pubblica amministrazione, permane, anche se la sua disciplina non è precisa. Infatti, si è stabilito che l'impiegato deve mantenere il segreto d'ufficio, e non può dare informazioni o comunicazioni di vario genere "a chi non ne abbia diritto" quando possa derivarne danno per l'amministrazione o per terzi. La legge non stabilisce però "chi" possa averne diritto, e nella maggior parte dei casi è dubbio che lo stesso impiegato lo sappia esattamente.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
