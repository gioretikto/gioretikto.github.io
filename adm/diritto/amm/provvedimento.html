<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Provvedimento amministrativo"/>
	<title>Provvedimento amministrativo</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Provvedimento amministrativo</h1>

<p>Una particolare categoria di <a href="atti.html">atto amministrativo</a> è il <b>provvedimento amministrastivo</b>, quale <i>atto conclusivo di un <a href="procedimento.html"> procedimento amministrativo</a></i> e dotato di <i>autoritarietà</i>, che consiste in una <i>costituzione</i> o <i>modificazione</i> o <i>estinzione</i> di rapporti giuridici, indipendentemnte dal consenso dei destinatari, o nella <b>reiezione</b> di una istanza presentata da un privato (<b>provvedimento di diniego</b>).<br> In quanto atto per natura destinato a produrre effetti all'esterno, il provvedimento amministrativo è <i>efficace</i> ed <i>esecutorio</i>, ossia può essere in grado di essere condotto <i>coattivamente ad esecuzione</i> (solo nei casi e con le modalità previste dalla legge). <br> L'<b>atto costitutivo di obblighi</b> deve indicare <i>termine</i> e <i>modalità</i> di esecuzione da parte del privato obbligato. Qualora quest'ultimo non ottemperi, le Amministrazioni, previa diffida, possono provvedere all'esecuzione coattiva nelle ipotesi e secondo le modalità previste dalla legge (art. 2-<i>ter</i> L. 241/1990, inserito dalla L. 15/2005).</p>

<h2>Caratteristiche del provvedimento amministrativo</h2>

<p>Il provvedimento amministartivo presenta le seguenti caratteristiche:</p>

<ul>
	<li><p><b>tipicità</b>, in quato deve essere espressamente previsto dall'ordinamento; Vi è pertanto un <i>numerus clausus</i> di provvedimenti;</p></li>
	<li><p><b>nominatività</b>,  per ogni interesse pubblico alla cui cura la P.A. è preposta deve essere previsto il corrispondente provvedimento;</p></li>
	<li><p><b>autoritatività</b>, in quanto posto in essere anche contro la volontà del destinatario o dei destinatari.</p></li>
	<li><p><b>unilateralità</b>,  cioè perseguimento unilaterale degli interessi  pubblici e produzione unilaterale degli effetti giuridici sui terzi; è sufficiente l'intervento della P.A.;</p></li>
	<li><p><b>esecutorietà</b>, (nel senso che le autorità pubbliche ne possono dare immediata e diretta esecuzione, senza che sia necessaria una preventiva pronuncia giurisdizionale (art. 21 <i>ter</i> L. 241/1190);</p></li>
	<li><p>è un <b>atto impugnabile</b> quando scadono i termini di proposizione del ricorso.</p></li>
</ul>

<p>La tipicità e nominatività fa sì che esista un <i>numerus clausus</i> di provvedimenti tra cui : l'autorizzazione, la concessione, la delega, gli ordini. Distinguiamo:</p>

<ul>
	<li><p>provvedimenti che producono <b>effetti ampliativi</b> nella sfera giuridica dei destinatari, in quanto conferiscono ad essi nuove posizioni giuridiche attive o di vantaggio (es. <i>concessioni</i>, <a href="autorizzazioni.html">autorizzazioni</a>);</p></li>

	<li><p>provvedimenti <b>restrittivi</b>, rivolti invece a estinguere delel posizioni di vantaggio ovvero a creare situazioni di obbligo (quindi posizioni passive) in capo al destinatario; in questa categoria di atti si annoverano <i>ordini, sanzioni</i> e i cd. <a href="atti_ablatori.html">atti ablatori</a> quali la <i>requisizione</i> e l'<i>espropriazione</i>.</p></li>
</ul>

<h2 id="elem">Elementi essenziali</h2>

<p>Gli elementi essenziali del provvedimento amministrativo sono:</p>

<ul>
	<li><p>il <b>soggetto</b>. È indispensabile che l'atto provenga da un'autorità amministrativa e che costituisca esercizio di una potestà amministrativa: questo vale ad escludere atti che, pur provenendo da un'amministrazione, non costituiscono esercizio di una potestà amministrativa (ad es. il contratto stipulato da un ente pubblico). Il soggetto è il centro di imputazione giuridica che pone in essere l'atto. In via ordinaria, è un organo dell'amministrazione competente all'emanazione dell'atto e investito della relativa dunzione, mentre, in casi eccezionali, può essere naceh un soggetto almento formalmente privato;</p></li>

	<li><p>la <b>volontà</b>. Per la teoria negoziale anche la volontà è elemento essenziale dell'atto amministrativo. Si ritiene tale non la mera volontà psicologica della persona fisica centro di imputazione giuridica dell'atto, bensì la volontà "oggettivata" risultante dal procedimento amministrativo nel suo complesso; essa si traduce nel potere di scelta ed eventualmente di determinazione del contenuto dell'atto;</p></li>

	<li><p>l'<b>oggetto</b>. Si intende il bene, la situazione giuridica o l'attività destinati a subire gli effetti giuridici prodotti dal provvedimento. Al pari di qunato richiesto in materia di contratti dall'art 1346 c.c., l'oggetto deve necessariamente essere <i>lecito, possibile, determinato</i> o quanto meno <i>determinabile</i>.</p></li>

	<li><p> la <b>causa</b>, da intendersi come lo scopo dell'atto. Il potere amministrativo, infatti, viene attribuito in vista di un interesse pubblico specifico. C'è un orientamento allo scopo indicato dalla legge che segna l'aspetto finalistico dell'atto e che di conseguenza rende irrilevante il profilo della meritevolezza dell'interesse perseguito: questo risulta, infatti, individuato dalla legge in relazione al potere di cui il provvedimento è esercizio;</p></li>

	<li><p>la <b>forma e la struttura formale</b>. L'<a href="241_90.html#2">art. 2. L. 241/1990</a> prescrive che il procedimento debba concludersi con un provvedimento espresso, ponendo in tal modo la regola generale della forma scritta e consentendo l'effettuazione di controlli successi sul rispetto delle diverse regole, da quello prcedurali a quelle contabili. Alla forma scritta si afficanza anche quella elettronica, dal momento che l'informatizzazione dell'attività amministrativa consente anceh di sottoscrivere l'atto ocn la firma digitale. In ogni caso, per quanto la forma scritta rappresenti la regola generale, vi sono casi di atti a roma legale non scritta., alcuni ordini di polizia per i quali è prevista l'esternazione orale. Essi non vanno, però, considerati a forma libera; non va, infatti, confusa la liberà della forma con la non necessità dell'esternazione.</p></li>
</ul>

<h2>Elementi accidentali</h2>

<p>Gli elementi <b>accidentali</b> sono quegli elementi del provvedimento che <b>non devono necessariamente sussistere affinché l'atto possa considerarsi giuridicamente esistente</b> ma che, se inseriti, diventano parte integrante del suo contenuto. Fra gli elementi accidentali, che possono essere apposti all'atto amministrativo, si annoverano:</p>

<ul>
	<li><p><b>termine</b>, che indica il momento dal quale inizia ad avere efficacia l'atto (<i>termine iniziale</i>) oppure il momento a partire dal uale cessa l'efficacia (<i>termine finale</i>)</p></li>
	<li><p><b>condizione</b>, diretta a subordinare l'inizio (<i>condizione sospsensiva</i>) o la cessazione (<i>condizione risolutiva</i>) dell'efficacia dell'atto al verificarsi di un atto futuro e incerto;</p></li>
	<li><p>l'<b>onere</b>, che può essere apposto in presenza di atti che detemrinano un ampliamento giuridico della sfera dei destinatari, imponendo un <i>facere</i> agli stessi;</p></li>

	<li><p><b>riserve</b>, atti con i quali l'Amministrazione si riserva di adottare in furuto altri provvedimenti relativi all'oggeto dello stesso atto emanato.</p></li>
</ul>

<p>In caso di <i>invalidità di una clausola accessoria</i>, l'opinione prevalente mira a circoscrivere per quanto possibile gli effetti alla sola clausola e a non coinvolgere l'intero provvedimento, richiamando sia l'<a href="../civile/cc.html#1419">art. 1419 c.c.</a>, sia il <b>principio di conservazione degli atti amministrativi</b>. Infatti, se la clausola invalida incidesse su tutti gli effetti del provvedimento, ciò comporterebbe l'invalidità dell'intero atto e la clausola in questione risulterebbe essenziale e non accessoria.</p>

<h2>I Requisiti</h2>

<p>I requisiti sono quei componenti che incidono sull'efficacia e sulla validità dell'atto. Essi si distinguono in <i>requisiti di legittimità</i>, che, se mancanco, determinano l'annullabilità dell'atto e in <i>requisiti di efficacia</i>, necessari affinché l'atto sia efficace (ossia idoneo a produrre effetti verso i suoi destinatari). Questi ultimi, poi, a loro volta, si differenziano in requisiti di esecuzione e requisiti di obbligatorietà. <br> In particolare, i <b>requisiti di legittimità</b> sono quei requisiti richiesti dalla legge al fine di rendere l'atto, oltre che esistente, anche valido (cioè legittimo). Essi sono stati classificati, da autorevole dottrina, nel modo che segue (Sandulli):</p>

<ul>
	<li><p><i>requisiti inerenti all'agente</i>: la legittimiazione, e cioè l'esistenza di una investitura effettuata nei modi di legge (ad eccezione dei casi di funzioni di fatto) e la competenza per territorio, grado e materia a provvedere all'emanazione dell'atto;</p></li>

	<li><p><i>requisiti inerenti all'oggetto</i>: ossia l'esistenza in concreto del potere di provvedere sull'oggetto dell'atto;</p></li>

	<li><p><i>requisiti inerenti al destinatario</i>: tali possono essere, ad es., requisiti attinenti ad idoneità fisica o a titolo di studio;</p></li>

	<li><p><i>requisiti inerenti alla forma</i>: oltre al modo di estrinsecazione dell'atto, sono requisiti di legittimità anceh le condizioni di tempo, di luogo e le modalità prescritte per il suo compimento. Si ricordi che mentre la mancanza o la erronea indicazione dell'intestazione, della data o del luogo producono solo irregolatià, la mancanza del preambolo produce illegittimità;</p></li>

	<li><p></i>inerenti al contenuto</i>: sono tali la conformità dell'atto ai precetti legislativi previsti per il suo tipo e il rispetto delle norme sulla sua emanazione.</p></li>
</ul>

<p>I <b>requisiti di efficacia</b>, invece, sono condizioni richieste affinché l'atto, già perfetto, diventi anche efficace. Essi a loro volta si distinguono in:</p>

<ul>
	<li><p><i>requisiti di esecutività</i>: per cui l'atto, già perfetto, può essere portato ad esecuzione. Tali requisiti che operano <i>ex tunc</i>, sono ravvisabili nell'esito positivo del controllo ovvero nel verificarsi di eventuali condizioni sospensive;</p></li>

	<li><p><i>requisiti di obbligatorietà</i>: per cui l'atto, già perfetto ed esecutivo, diviene obbligatorio nei confronti dei destinatari. Tali sono gli atti di comunicazione, e cioè la notificazione, la trasmissione e la pubblicazione.</p></li>
</ul>

<h2 id="strutt">Struttura, contenuto e fine</h2>

<p>In via descrittiva, può dirsi che il provvedimento amministrativo quanto a struttura si compone di:</p>

<ol type="a">
	<li><p><b>intestazione</b>, che indica l'autorità emanante;</p></li>
	<li><p><b>preambolo</b>, indica le norme di legge che giustificano l’esercizio dei poteri dell’amministrazione e le risultanze dell’istruttoria, compresi gli atti di impulso del procedimento, i pareri, le valutazioni tecniche, ecc.</p></li>
	<li><p><b>motivazione</b>, che indica le ragioni giuridiche e i presupposti di fatto del provvedimento, secondo le previsioni dell'<a href="241_90.html#3">art. 3, L.241/90</a>;</p></li>
	<li><p><b>dispositivo</b>, che è la parte precettiva dell'atto, ove è contenuta la concreta statuazione posta in essere dalla P.A.;</p></li>
	<li><p><b>luogo</b></p></li>
	<li><p><b>data e sottoscrizione</b> contenente la firma dell'autorità che emana l'atto o di quella delegata.</p></li>
</ol>

<h2>Nullità e annullabilità</h2>

<p>La figura dell'invalidità del provvedimento amministrativo è disciplinata nel capo IV della L. n. 241/90, rubricato «efficacia e invalidità del provvedimento amminsitrativo. Revoca e recesso», declinata nelle due fattispecie:</p>

	<ul>
		<li><p>nullità: <a href="241_90.html#21">art. 21-septies della L. 241/90</a>;</p></li>
		<li><p><i>annullabilità</i> (art. 21-octies).</p></li>
	</ul>

<p>è una novella della L. n.15/2005, art. 14; <br>La codificazione della nullità del provvedimento allinea di fatto, seppur con differenze intrinseche, la <i>nullità nel diritto pubblico</i> alla <i>nullità di diritto privato</i> di cui all'art. 1418 c.c.<br>Le cause della nullità del provvedimento disposte <i>ex lege</i> sono quattro, elencate dal comma 1 dell'art. 21 <i>septies</i>:</p>

<ol>
	<li><p><i>nullità strutturale</i> (provvedimento «che manca degli elementi essenziali»;</p></li>
	<li><p><i>nullità per difetto assoluto di attribuzione</i> (provvedimento «che è viziato da difetto assoluto di attribuzione»;</p></li>
	<li><p><i>nullità per violazione per violazione o elusione del giudicato</i> (provvedimento «che è stato adottato in violazione o elusione del giudicato»;</p></li>
	<li><p><i>nullità testuale</i> («altri casi espressamente previsti dalla legge»;</p></li>
</ol>

<p>Il comma 1 dell'art. 21 septies, pur preciso nell'individuare le <i>nullità di diritto</i>, non lo è per il contenuto di esse; in particolare non definisce gli elementi essenziali del provvedimento la cui essenza appunto genera nullità come non chiarisce su come debba essere inteso il difetto assoluto di attribuzione. </p>

<p>Sono <b>annullabili</b> i provvedimenti che presentano questi tre vizi di legittimità:</p>

	<ol>
		<li><p>violazione di legge;</p></li>
		<li><p>eccesso di potere;</p></li>
		<li><p>incompetenza;</p></li>
	</ol>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="autorizzazioni.html">Autorizzazioni&#187;</a>
</section>

</article>

</body>
</html>
