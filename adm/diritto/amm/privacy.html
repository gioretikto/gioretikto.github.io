<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="GDPR"/>
	<title>GDPR</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>GDPR</h1>

<p>La tutela dei dati personali è stata oggetto nel 2003 di un processo di codificazione che ha portato all'emanazione del D.Lgs. 30-6-2003, n.196 recante il <b>Codice in materia di protezione dei dati personali</b> (cd. <b>Codice della privacy</b>), con cui sono state recepite la <b>direttiva 95/46/CE</b> del Parlamento europeo e del Consiglio, del 24 ottobre 1995, relativa alla tutela delle persone fisiche con riguardo al trattamento dei dati personali, nonché alla libera circolazione dei dati e la <b>direttiva  2002/58/CE</b> del Parlamento europeo e del Consiglio, del 12 luglio 2002, relativa al trattamento dei dati personali e alla tutela della vita privata nel settore delle comunicazioni elettroniche. </p>

<p>Oggi la fonte normativa di riferimento è costituita dal <b>regolamento (UE) 2016/679 del 27-4-2016</b> in materia di <i>protezione dei dati personali</i> (noto anche come <b>regolamento GDPR</b> - General Data Protection Regulation), che ha sostitutio la normativa sobranazionale previgente, in particolare abrogando la citata direttiva 95/46/CE, concepita in un periodo nel quale non esistevano ancora piattaforme digitali quali social media e solo una parte contenuta della popolazione europea utilizzava Internet. <br> Il ricorso allo strumento normativo del regolamento, direttamente applicabile negli Stati membri, al contrario della direttiva, non ha richiesto alcun recepimento o trasposizione a livello nazionale, fatta eccezione per alcuni profili di coordinamento e adattamento della disciplina interna previgente, specie per quanto riguarda gli aspetti sanzionatori. A ciò ha provveduro il <b>D.Lgs. 101/2018</b>, volto ad adeguare l'ordinamento italiano alle previsioni del suddetto regolamento (UE) 2016/679. Il Regolamento armonizza definitivamente la materia della protezione dei dati personali all'interno dell'UE. Diafatti con il Trattato di Lisbona, la protezione dei dati personali è assurta al rango di diritto fondamentale dei cittadini dell'Unione, richiedendo una tutela uniforme in tutti gli Stati membri. Per effetto del regolamento, la protezione è estesa al trattamento, effettuato in ambito europeo, dei dati riferibili a <b>persone fisiche</b>, a prescindere dalla loro nazionalità e dal loro luogo di residenza.</p>

<h2 id="garante">Gli organismi nazionali e internazioni di tutela della privacy: Il Garante per la protezione dei dati personali</h2>

<p>L'art. 51 del GDPR impone agli Stati membri di istituire una o più Autorità pubbliche indipendenti preposte ad assicurare la tutela dei diritti e delle libertà personali connesse al trattamento e alla libera circolazione dei dati personali all'interno del Mercato unico. Per ciò che riguarda l'Italia, l'art. 2 del Codice della Privacy aveva già attribuito a un'Autorità amministrativa indipendente appositamente costituita, il <b>Garante per la protezione dei dati personali</b>, il compito di verificare la regolare applicazione, ad opera dei soggetti e degli operatori economici interessati, della normativa interna in tema di tutela del diritto alla riservatezza dei propri dati personali. A seguito dell'entrata in vigore del GDPR, l'Autorità in discorso è stata espressamente investita della competenza ad assicurarne la coerente applicazione all'interno del territorio nazionale.<br> Con riferimento alla sua <b>composizione</b>, ai sensi dell'art. 153 del Codice, il Garante è composto dal Collegio, che ne costituisce il vertice, e dell'Ufficio. Il Collegio è costituito da quattro componenti, eletti due dalla Camera dei deputati e due dal Senato della Repubblica con voto limitato. L'art. 154  del Codice enumera gli specifici poteri del Garante consistenti:</p>

<ul>
	<li><p>Controllare che i trattamenti dei dati personali vengano effettuati dai soggetti a ciò autorizzati nel rispetto della relativa disciplina;</p></li>
	<li><p>promuovere l'adozione di regole deontologiche;</p></li>
	<li><p>denunciare alle competenti Autorità giudiziarie i fatti di reato e nell'assicurare la tutela dei diritti e delle libertà fondamentali degli individui dando idonea attuazione alle disposizioni in materia di tutela dei dati personali.</p></li>
</ul> 

<p>Ai sensi dell'<a href="GDPR.html#4">art. 4</a> del GDPR, sono <strong>dati personali</strong> le informazioni che identificano o rendono identificabile, <strong>direttamente o indirettamente</strong>, una persona fisica e che possono fornire informazioni sulle sue caratteristiche, le sue abitudini, il suo stile di vita, le sue relazioni personali, il suo stato di salute, la sua situazione economica, ecc..</p>

<p>Particolarmente importanti sono:</p>

<ul>
	<li><p><strong>dati che permettono l'identificazione diretta</strong> - come i dati anagrafici (ad esempio: nome e cognome), le immagini, ecc. - e i <strong>dati che permettono l'identificazione indiretta</strong>, come un numero di identificazione (ad esempio, il codice fiscale, l'indirizzo IP, il numero di targa);</p></li>

	<li><p><strong>dati particolari</strong> (c.d. <em>"sensibili"</em> nel Codice Privacy): si tratta che rivelano l'origine razziale od etnica, le convinzioni religiose, filosofiche, le opinioni politiche, l'appartenenza sindacale, relativi alla salute o &nbsp;alla vita sessuale. Il <a href="GDPR.html#9">Regolamento (UE) 2016/679</a> (art. 9) ha incluso nella nozione anche i <strong>dati genetici,&nbsp;</strong> i <strong>dati biometrici</strong> e quelli relativi all'<strong>orientamento sessuale</strong>; Per questi dati vi è un generale divieto di trattamento, con alcune eccezio come il rilascio del consenso dell'interessato (art. 9, comma 2, letter <i>a</i>);</p></li>

	<li><p><strong>dati relativi a condanne penali e reati</strong> (c.d. <em>"giudiziari"</em>): dati che possono rivelare l'esistenza di determinati provvedimenti giudiziari soggetti ad iscrizione nel casellario giudiziale (ad esempio, i provvedimenti penali di condanna definitivi, la liberazione condizionale, il divieto od obbligo di soggiorno, le misure alternative alla detenzione) o la qualità di imputato o di indagato. Il <a href="GPDR.html#10">Regolamento (UE) 2016/679</a> (articolo 10) ricomprende in tale nozione i dati relativi alle condanne penali e ai reati o a connesse misure di sicurezza.</p></li>
</ul>

<p>Con l'evoluzione delle nuove tecnologie, <strong>altri dati personali</strong> hanno assunto un ruolo significativo, come <strong>quelli relativi alle comunicazioni elettroniche</strong> (via Internet o telefono) e <strong>quelli che consentono la geolocalizzazione</strong>, fornendo informazioni sui luoghi frequentati e sugli spostamenti.</p>

<h2>Le Principali definizioni in materia</h2>

<ul>
	<li><p><strong>Interessato</strong> è la persona fisica alla quale si riferiscono i dati personali. Quindi, se un trattamento riguarda, ad esempio, l'indirizzo, il codice fiscale, ecc. di Mario Rossi, questa persona è l"interessato" (articolo 4, paragrafo 1, punto 1), del <a href="/regolamentoue">Regolamento UE 2016/679</a>);</p></li>

	<li><p><strong>Titolare del trattamento</strong> è la persona fisica, l'autorità pubblica, l'impresa, l'ente pubblico o privato, l'associazione, ecc., che adotta le decisioni sugli scopi e sulle modalità del trattamento (articolo 4, paragrafo 1, punto 7), del <a href="/regolamentoue">Regolamento UE 2016/679</a>); Il titolare del trattamento è quel soggetto che fornisce le indicazioni fondamentali sul trattamento dei dati. Esso è responsabile − appunto − dell'organizzazione, gesione, operatività e sicurezza del trattamento stesso. Il titolare del trattamento, quindi, <b>non è</b> chi materialemnte gestisce i dati, ma chi decide il motivo (le finalità) ed i mezzi e le modalità di trattamento; e, per questo, è reponsabile giuridicamente dell'ottemperanza degli obblichi previsti dalla normativa, europea e nazionale in materia di protezione dei dati personali;</p></li>

	<li><p><strong>Responsabile del trattamento</strong> è la persona fisica o giuridica alla quale il titolare richiede di eseguire per suo conto specifici e definiti compiti di gestione e controllo per suo conto del trattamento dei dati (articolo 4, paragrafo 1, punto 8), del <a href="/regolamentoue">Regolamento UE 2016/679</a>). Il Regolamento medesimo ha introdotto la possibilità che un responsabile possa, a sua volta e secondo determinate condizioni, designare un altro soggetto c.d. <em>"sub-responsabile"</em> (articolo 28, paragrafo 2);</p></li>

	<li><p>La <b>Profilazione</b> è qualsiasi forma di trattamento automatizzato di dati personali consistente nell'utilizzo di tali dati personali per valutare determinati aspetti personali relativi a una persona fisica, in particolare per analizzare o prevedere aspetti riguardanti il rendimento professionale, la situazione economica, la salute, le preferenze personali, gli interessi, l'affidabilità, il comportamento, l'ubicazione o gli spostamenti di detta persona fisica;</p></li>

	<li><p><b>Pseudonimizzazione</b>, ovvero il principio per cui le informazioni di profilazione debbano essere conservate in una forma che impedisce l'identificazione dell'interessato. Art. 5 GDPR: La <b>pseudonomizzazione</b>, cioè il «trattamento dei dati personali in modo tale che i dati personali non possano più essere attribuiti a un interessato specifico senza l'utilizzo di informazioni aggiuntive, a condizione che tali informazioni aggiuntive siano conservata separatamente e soggette a misure tecniche e organizzative intese a garantire che tali dati personali non siano attribuiti a una persona identificata o identificabile»<p></li>
</ul>

<h2 id="trattamento">Trattamento dei dati</h2>

<p>Trattamento è qualsiasi operazione o insieme di operazioni, compiute con o senza l'ausilio di processi automatizzati e applicate a dati personali o insiemi di dati personali.</p>

<p style="margin-left: 40px;"><strong>Ad esempio:</strong> la raccolta, la registrazione, l'organizzazione, la strutturazione, la conservazione, l'adattamento o la modifica, l'estrazione, la consultazione, l'uso, la comunicazione mediante trasmissione, diffusione o qualsiasi altra forma di messa a disposizione, il raffronto o l'interconnessione, la limitazione, la cancellazione o la distruzione (art. 4, par. 1, punto 2, del Regolamento (UE) 2016/679).</p>

<p>I soggetti che procedono al trattamento dei dati personali altrui devono adottare particolari misure per garantire il corretto e sicuro utilizzo dei dati.</p>

<h3>Principi</h3>

<p><b>Principio della limitazione della finalità</b>: I dati personali devono essere raccolti per finalità determinate, esplicite e legittime, e successivamente trattati in modo che non sia incompatibile con tali finalità (art. 5, comma 1, lettera b) GPDR).</p>

<p><b>Principio della limitazione  della conservazione</b>: I dati personali devono essere conservati in una forma che consenta l'identificazione degli interessati per un arco di termpo non  superiore al conseguimento delle finalità (art. 5, comma 1, lettera e) GDPR).</p>

<p><b>Principio di liceità</b>. Le modalità con cui sono raccolti e utilizzati i dati personali devono essere trasparenti e le informazioni e comunicazioni relative al trattamento devono essere facilmente accessibili e comprensibili (art. 5, comma 1, lettera a) GPDR).</p>

<p><b>Principio di trasparenza</b>. È un diritto dell'interessato. Sia le modalità di raccolta ed uso dei dati, che le informazioni e comunicazioni relative al trattamento e comunicazioni relative al trattamento, devono essere facilmente accessibili e comprensibili (art. 5, comma 1, lettera a) GFDPR).</p>

<p><b>Principio della esattezza</b>. I dati personali devono essere esatti ed aggiornati. Vanno adottate le misure ragionavoli per cancellare o rettificare tempestivamente i dati inesatti. (Art. 5, comma 1, lettera d, GDPR).</p>

<p><b>Principio della correttezza</b>. Il trattamento è da considerarsi corretto se è svolto tenendo conto delle esigenze reciproche del titolare e degli interessati; Ad es. quando il tratamento è necessario all'esecuzione di un contratto di cui l'interessato è parte. (Art. 5, comma 1, lettera a) GDPR).</p>

<h2>Base giuridica del trattamento</h2>

<p>Tra i principi fondamentali del regolamento UE 2016/679 è compreso quello secondo cui ogni trattamento dei dati deve trovare fondamento in una <b>base giuridica</b> adeguata. Il titolare, quindi, deve sempre valutare, prima di porre in essere il trattamento, quale sia l'idonea base giuridica. Le basi di trattamento, niente altro sono che le condizioni ammesse dalla legge per poter svolgere il trattamento stesso. Nel caso in cui il titolare del trattamento volesse trattare dei dati in base a condizioni di liceità diverse da queste enunciate, commetterebbe un illecito. Queste condizioni di liceità sono indicate all’articolo 6 del Regolamento:</p>

<ul>
	<li><p>Consenso;</p></li>
	<li><p>adempimento obblighi contrattuali</p></li>
	<li><p>interessi vitali della persona interessata o di terzi;</p></li>
	<li><p>obblighi di legge cui è soggetto il titolare;</p></li>
	<li><p>interesse pubblico o esercizio di pubblici poteri</p></li>
	<li><p>interesse legittimo prevalente del titolare o di terzi cui i dati vengono comunicati.</p></li>
</ul>

<p>Tra queste, la base giuridica senza dubbio più abusata è il <b>consenso</b> che viene definito dall'art 4 come “qualsiasi manifestazione di volontà libera, specifica, informata e inequivocabile dell'interessato, con la quale lo stesso manifesta il proprio assenso, mediante dichiarazione o azione positiva inequivocabile, che i dati personali che lo riguardano siano oggetto di trattamento”. In assenza di una delle basi giuridiche previste dall'art. 6 del gdpr, il consenso è la condizione necessaria per poter trattare i dati in modo lecito: ma non è più la soluzione principale per legittimare il trattamento dei dati personali, al contrario deve essere vista come <b>base giuridica residuale</b>.</p>

<p><b>Nota</b> quindi che quando forniamo dati personali allo sportello di una P.A. non è necessario il consenso, mentre quando sottoscriviamo una carta convenienza al supermercato lo è.</p>

<h3>Il trattamento dei dati per un interesse pubblico</h3>

<p>A ulteriore precisazione del perimetro della base giuridica, il d.lgs. 101 del 10 agosto 2018 recante “disposizioni per l’adeguamento della normativa nazionale alle disposizioni del regolamento (UE) 2016/679” ha introdotto nel Codice della Privacy (D.lgs. 30 giugno 2003, n. 196) l’<b>Art. 2-<i>ter</i></b> “Base giuridica per il trattamento di dati personali effettuato per l’esecuzione di un compito di interesse pubblico o connesso all’esercizio di pubblici poteri”. <br> La  norma in questione stabilisce che: “1.La base giuridica prevista dall’<a href="GDPR.html#6_3">articolo 6, paragrafo 3, lettera b)</a>, del regolamento è costituita esclusivamente da una norma di legge o, nei casi previsti dalla legge, di regolamento”.  <br> Alla luce di quanto precede, quindi, la base giuridica per il trattamento eseguito dalle autorità pubbliche è la necessità di eseguire un compito di interesse pubblico o connesso all’esercizio di pubblici poteri di cui è investito il titolare del trattamento ove tale base sia contenuta in una norma di legge, o nei casi previsti dalla legge, di regolamento.</p>

<p>Il tema della “base giuridica” sulla quale le autorità pubbliche possono basare il trattamento dei dati è stato, poi, innovato dal c.d. “Decreto Capienze”. Il D.L. 8 ottobre 2021, n. 139  recante “Disposizioni urgenti per l’accesso alle attività culturali, sportive e ricreative, nonché per l’organizzazione di pubbliche amministrazioni e in materia di protezione dei dati personali” ha trattato il rapporto tra il trattamento dei dati personali dei cittadini e le finalità di interesse pubblico. <br> L’articolo 9, comma 1, lett. a) del D.L. n. 139/2021 aggiunge all’articolo 2-ter del Codice della Privacy un nuovo comma 1-bis, ai sensi del quale il trattamento da parte di un’autorità pubblica “è sempre consentito se necessario per l’adempimento di un compito svolto nel pubblico interesse o per l’esercizio di pubblici poteri a essa attribuiti”. Nello specifico, tali autorità sono quelle di cui all’art. 1, comma 2, del D.Lgs. 30 marzo 2001, n. 165, le Autorità indipendenti, le amministrazioni inserite nell’elenco annuale dall’Istituto nazionale di statistica (ISTAT) di cui all’articolo 1, comma 3, della L. 31 dicembre 2009, n. 196, e le società a controllo pubblico statale ai sensi dell’art. 16 del D. Lgs. 19 agosto 2016, n. 175. Inoltre, il D.L. prevede che se la finalità del trattamento non è espressamente prevista da una norma di legge o di regolamento, questa verrà decisa ed indicata dall’amministrazione “in coerenza al compito svolto o al potere esercitato”.</p>

<h2>Il consenso al trattamento dei dati</h2>

<p>Dato che deve essere richiesto dopo che il titolare ha fornito l'<b>informativa</b>, di fatto il consenso è la risposta che l'interessato dà all'informativa: potrebbe, quindi essere definito come un atto unilaterale recettizio. Il consenso deve essere:</p>

<ul>
	<li><p><b>Libero</b>, inteso come libero dai condizionamenti, dalle pressioni o dalle coercizioni del titolare del trattamento con il quale, anzi, dovrebbe esserci un rapporto di coinvolgimento e fiducia reciproca. Deve essere esente da qualsiasi opacità informativa; l'interessato deve compiere una scelta effettiva e mantenere il controllo sui propri dati: deve sempre poter revocare il consenso senza pregiudizi sia in termini di abbassamento dei livelli di servizio, sia n termini di costi.</p>

<p>Il consenso non può essere considerato come una controprestazione contrattuale, quindi fondere insieme l'accettazione di condizioni generali di contratto e consenso o subordinare la prestazione di consenso alla fornitura di un servizio non sono operazioni lecite.</p>
</li>

	<li><p><b>Specifico</b> e <b>granulare</b>, cioè suddiviso per finalità: l'interessato deve poter scegliere per ciascuna di esse. I “<i>bundle</i>” di consenso nei quali si raggruppano più finalità sono quindi illegittimi perché quando viene richiesto un unico consenso per diverse finalità di trattamento, la capacità di autodeterminazione degli interessati non può più essere garantita. (es. un rivenditore chiede ai propri clienti il consenso a utilizzare i loro dati per inviare comunicazioni di marketing tramite posta elettronica e per condividere i dati con altre società del gruppo. Tale consenso non è granulare in quanto non è distinto per queste due finalità, pertanto non sarà valido. In questo caso è necessario un consenso specifico all’invio dei dati di contatto ai partner commerciali)</p></li>

	<li><p><b>Informato</b>. Il consenso è invalido se non è preceduto da un'adeguata informativa. Affinché la scelta possa definirsi libera e consapevole, l'interessato deve essere previamente reso <b>edotto</b>, in maniera chiara e intellegibile circa gli elementi essenziali del trattamento, sulle sue finalità e sulle conseguenze del suo assenso. Tutto questo si concretizza nell'informativa: prima che l'interessato abbia ricevuto tutte le informazioni relative al trattamento, non potrà esprimere alcun consenso.</p></li>

	<li><p><b>Inequivocabile</b>: l'interessato deve manifestare il consenso mediante un'azione positiva e deliberata, senza che ci sia ambiguità sulla sua volontà. Pratiche come il silenzio – assenso, l'inattività o il pre-flag delle caselle non sono considerate legittime, mentre un comportamento concludente dell'utente che manifesti la sua volontà in modo chiaro e inequivocabile, sì. Non è ammesso il consenso tacito o presunto (come nel caso dello “scrolling”).</p></li>
</ul>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</article>

</body>
</html>
