<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Certificato"/>
    <title>Certificato</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>Certificato</h1>

<p>Oltre all'attività provvedimentale, la P.A. pone in essere atti che, per essendo concreti e puntuali, non sono provvedimenti (ossia dotati di efficacia), ma strumentali ad altri poteri (pareri, proposte, accertamentti).<br> Il <b>certificato</b> è il documento tipico (ossia previsto espressamente dalla legge) rilasciato da un'Amministrazione avente funzione di ricognizione, riproduzione e partecipazione a terzi di stati, qualità personali e fatti contenuti in albi, elenchi o registri pubblici o comunque accertati da soggetti titolari di funzioni pubbliche. <br> I certificati rientrano, pertanto, nella categoria degli atti non aventi contenuto di volizione, ma natura e contenuto meramente ricognitivo di situazioni di fatto preesistenti, di cui essi dichiarano e certificano l'esistenza.</p>

<p>L’art. 1 co. 1, lett. <i>f</i>, D.P.R. 445/2000 definisce il <strong>certificato</strong> come <em>“il documento rilasciato da una amministrazione pubblica avente funzione di ricognizione, riproduzione o partecipazione a terzi di stati, qualità personali e fatti contenuti in albi, elenchi o registri pubblici o comunque accertati da soggetti titolari di funzioni pubbliche</em>”</p>

<h2>Attività di certazione</h2>

<p>Le informazioni esternate mediante il certificato (o l’autocertificazione) si distinguono, come sopra detto, da tutte le altre informazioni in quanto esse sono dotate di quella particolare qualità giuridica che è la certezza legale; pertanto a monte delle certificazioni deve sempre esservi un’attivi-tà diretta a creare qualificazioni giuridiche di persone e di cose, in modo immediato e diretto  (GIANNINI). È il procedimento certificatorio che crea la certezza poi esternata nel certificato; quest’ultimo si limita a mettere in circolazione un dato che giuridicamente è stato qualificato da un altro atto giuridico. Per esempio, per poter redigere un certificato di residenza, deve esservi in primo luogo un’<b>attività di certazione</b> svolta dall’amministrazione comunale per accertare che la persona sia effettivamente residente nel territorio del Comune.</p>


<p>L'attività di certazione può svolgersi in due modi diversi, entrambi presenti nella definizione di certificato di cui all'arti. 1, co. 1 lett <i>f</i>) del T.U.:</p>

	<ul>
		<li><p><b>certificati propri</b>: quando essi riproducono certezze legali tratte da registri, albi o elenchi pubblici;</p></li>
		<li><p><b><b>cerificati impropri</b>, allorquando l'attivi di certazione non viene svolta in una fase antecedente, autonoma e distinta rispetto al momento della certificazione ma quasi coincide con essa (è il caso dei certificati medidici, sanitari e veterinari). In questi casi il soggetto certificante, non avendo precedentemente acquisito le conoscenze da certificare, deve procedere ad un apposito accertamento di stati, qualità personali e fatti per poi poter redigere il certificato. Qui è evidente che il certificato non ha funzione di ricognizione, riproduzione e partecipazione a terzi di stati, qualità personali e fatti contenuti in albi, elenchi o registri pubblici, come nel caso precedente, bensì ha funzione di ricognizione, riproduzione e partecipazione a terzi di stati, qualità personali e fatti comunque accertati da soggetti titolari di funzioni pubbliche. In questo caso, dunque, il soggetto certificante compie un’attività che è al tempo stesso di ricognizione e di certazione..</p></li>
</ul>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
