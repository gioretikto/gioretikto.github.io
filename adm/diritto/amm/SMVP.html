<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il sistema di gestione della performance"/>
	<title>Il sistema di gestione della performance</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il sistema di gestione della performance</h1>

<p>Il Sistema di misurazione e valutazione della performance, SMVP, introdotto dal D.Lgs. 150/2009 (<b>decreto Brunetta</b>, rivistitato poi dal D.Lgs. 74/2017) è concepito quale sistema di valutazione della prestazione, indirizzato al miglioramento della qualità dei servizi offerti dalle P.A., da raggiungere attraverso la crescita delle competenza professionali, la valorizzazione del merito e l'erogazoine deri premi per i risultati perseguiti dai singoli e dalle unità organizzative (il tutto nella massima trasparenza delle informazioni). A tal fine le Amministrazioni, ogni anno, devono adottare e aggiornare, previo parere vincolare dell'OIV, il <i>Sistema di misurazione e valutazione della performance</i> (art. 7 D.Lgs. 150/2009). Questo è un documento metodologico che illustra il processo attraverso il quale l’amministrazione dà attuazione al Ciclo di Gestione della Performance, ed elabora i principali output di tale Ciclo, ossia il Piano della Performance e la Relazione sulla Performanc </p>

<h2>Le strutture e i soggetti coinvolti</h2>

<p>Nel processo di misurazione e valutazione della <i>performance</i>, i soggetti che provvedono alle varie fasi del ciclo di gestione sono individuati dall'art. 12 D.Lgs. 150/2009.</p>

<ul>
	<li><p>L'<b>organo di indirizzo politico-amministrativo</b> di ciascuna Amministrazione, che emana, le direttive generali gli indirizzi strategici e ne verifica il conseguimento effettivo;</p></li>

	<li><p>i <b>dirigenti di ciascuna Amministrazione</b>, che effettuano la valutazione del personale assegnato ai loro uffici, ai fini del riconoscimento dei benefici previsti dalla contrattazione collettiva (artt. 16 e 17, co. 1, lett. e-<i>bis</i>)</p></li>
</ul>

<h3 id="OIV">OIV</h3>

<p>L’Organismo Indipendente di Valutazione (OIV) è un soggetto nominato in ogni amministrazione pubblica dall’organo di indirizzo politico-amministrativo. Può essere costituito in forma collegiale con tre componenti o in forma monocratica. <br> Compiti principali in materia di misurazione e valutazione della performance. <br> L’OIV monitora il funzionamento complessivo del sistema della valutazione, della trasparenza e integrità dei controlli interni ed elabora una relazione annuale sullo stato dello stesso, anche formulando proposte e raccomandazioni ai vertici amministrativi; valida la Relazione sulla performance a condizione che la stessa sia redatta in forma sintetica, chiara e di immediata comprensione ai cittadini e agli altri utenti finali; garantisce la correttezza dei processi di misurazione e valutazione con particolare riferimento alla significativa differenziazione dei giudizi nonchè dell'utilizzo dei premi; propone, sulla base del sistema di misurazione e valutazione, all'organo di indirizzo politico‐amministrativo, la valutazione annuale dei dirigenti di vertice e l'attribuzione ad essi dei premi. <br> L’OIV è responsabile della corretta applicazione delle linee guida, delle metodologie e degli strumenti predisposti dal Dipartimento della funzione pubblica, supporta l’amministrazione sul piano metodologico e verifica la correttezza dei processi di misurazione, monitoraggio, valutazione e rendicontazione della performance organizzativa e individuale: in particolare formula un parere vincolante sull’aggiornamento annuale del Sistema di misurazione e valutazione. Promuove l’utilizzo da parte dell’amministrazione dei risultati derivanti dalle attività di valutazione esterna delle amministrazioni e dei relativi impatti ai fini della valutazione della performance organizzativa. <br> Quanto ai compiti degli OIV in materia di trasparenza e prevenzione della corruzione si rimanda all’art. 1 della Legge 190/2012 così come modificato dal Decreto legislativo 25 maggio 2016, n. 97 (FOIA) nonché agli indirizzi espressi in materia da parte dell’Autorità nazionale anticorruzione.</p>

<h3 id="DFP">DFP</h3>

<p>A livello nazionale, il Dipartimento per la funzione pubblica (DFP) ha il compito di indirizzare, coordinare e sovrintendere l'esercizio delle funzioni degli OIV, di garantire la trasparenza dei sistemi di valutazione e di assicurare la comparabilità degli indici di andamento gestionale (art. 13 D.Lgs. 150/2009).</p>

<h2>Le unità di analisi della misurazione</h2>

<p>La misurazione della <em>performance</em> organizzativa può essere riferita a tre diverse unità di analisi: (1) amministrazione nel suo complesso; (2) singole unità organizzative dell’amministrazione; (3) processi e progetti.</p>

<p>Le tre unità di analisi non sono necessariamente alternative nei SMVP, in quanto consentono di cogliere insiemi diversi di responsabilità, tra loro nidificati. Nel proprio SMVP ciascuna amministrazione deve indicare quali saranno le unità di analisi alle quali verrà fatto riferimento in sede di misurazione e valutazione della <em>performance</em> organizzativa. Si ricorda, tra l’altro, che ai sensi del nuovo articolo 19 del d.lgs. 150/2009 alla retribuzione della performance organizzativa deve essere destinata una quota delle risorse del fondo relativo al trattamento economico accessorio.</p>

<p>Un utile elemento di riferimento per tutte le tre unità di analisi è l’attività.</p>

<p>Per le finalità di queste linee guida col termine<strong> attività</strong> si intende un <strong>insieme omogeneo di compiti, realizzato all’interno di una stessa unità organizzativa,</strong> caratterizzato da:</p>

<ul>
	<li><p>un <em>output</em> chiaramente identificabile, che per le amministrazioni può essere un prodotto o servizio (ad esempio erogazione di un beneficio, rilascio di un’autorizzazione o produzione di un atto normativo o amministrativo);</p></li>

	<li><p><em>input,</em> ossia dalle risorse utilizzate per realizzare <em>l’output</em> che possono includere risorse umane, finanziarie o strumentali.</p></li>
</ul>

<p>L’attività può essere vista come una unità elementare comune a tutte e tre le unità di analisi sopra declinate. La figura 4 illustra questo legame.</p>

<p>Per le finalità di queste linee guida il <b>processo</b> è definito come una <b>sequenza organizzata di attività</b> finalizzate alla creazione di un output richiesto o necessario ad un utente (interno o esterno) che può attraversare più unità organizzative. Proprio la finalizzazione verso un utente rappresenta l’elemento chiave per una più efficace rappresentazione della <i>performance</i>.</p>

<p>Infine è utile riprendere il concetto di <b>progetto</b> nel contesto di queste linee guida. Esso è un <b>insieme di attività finalizzato a realizzare un <i>output</i> ben preciso in un determinato intervallo di tempo</b>, differenziandosi in questo senso da un processo destinato, invece, a ripetersi nel tempo.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="piano_relazione_performance.html">Il Piano della performance e la Relazione annuale&#187;</a>
</section>

</article>

</body>
</html>
