<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Novità del decreto legislativo n. 81/2008">
	<title>Novità del decreto legislativo n. 81/2008</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Novità del decreto legislativo n. 81/2008</h1>

<p>Importanti sono le novità introdotte dal D.Lgs. 81/2008 in tema di <i>salute e sicurezza delle lavoratrici e dei lavoratori nei luoghi di lavoro</i>, ma non bisogna dimenticare anche lo sforzo fatto dal legislatore nel voler riordinare l’intera materia, che era ormai disciplinata da numerose disposizioni normative e regolamentari, in un unico provvedimento capace di schematizzare e rendere di più facile accesso, sia ai datori di lavoro che ai lavoratori, regole di non sempre facile lettura.In particolare, nel voler accennare a quelle che sono le principali novità, appare opportuno, al fine di specificare e inquadrare sistematicamente i ruoli all’interno di ogni struttura lavorativa, evidenziare ciò che è stato previsto per il datore di lavoro e ciò che la legge ha, invece, riservato alla figura del lavoratore.Iniziando dalla prima categoria, e cioè quella dei <b>datori di lavoro,</b> grandi cambiamenti rispetto alla precedente disciplina prevista nel D.Lgs. 626/1994, riguardano la <b>valutazione dei rischi</b>. A differenza di ciò che avveniva in precedenza, ora il datore di lavoro nella valutazione appena accennata dovrà considerare fattori come lo stress da lavoro, i rischi legati alle differenze di genere, l’età e la provenienza da altri paesi, elementi questi che prima non venivano considerati rilevanti e quindi idonei a preservare e tutelare il lavoratore durante lo svolgimento della sua attività. A questo punto, però, sembrerebbe necessario, per ottenere una visione d’insieme più chiara, definire la <b>nozione giuridica della valutazione dei rischi</b> così come ci è riportata dal D.Lgs. 81/2008, all’art. 2, e quindi come una: “valutazione globale e documentata di tutti i rischi per la salute e sicurezza dei lavoratori presenti nell’ambito dell’organizzazione in cui essi prestano la propria attività, finalizzata ad individuare le adeguate misure di prevenzione e di protezione e ad elaborare il programma delle misure atte a garantire il miglioramento nel tempo dei livelli di salute e sicurezza”. Per intuire maggiormente quale sia l’importanza che riveste in ambito lavorativo la valutazione dei rischi, giunge in ausilio sempre il D.Lgs. 81/2008, il quale attribuisce al datore di lavoro il dovere di valutazione dei rischi e la successiva elaborazione e re-dazione del cd. <b>documento di valutazione dei rischi (DVR)</b>, che impone l’obbligo di individuare e documentare ogni tipologia di rischio presente all’interno della struttura lavorativa e contestualmente fare in modo che ogni lavoratore venga posto nelle condizioni di conoscere tutte le informazioni che si ritengono necessarie e utili per tutelare la salute e la sicurezza psico-fisica durante l’orario in cui si presta servizio. Le caratteristiche che questo documento deve riportare, al fine di essere idoneo alla sua funzione, devono essere quelle che lo rendono:</p>

<ul>
	<li><p>compartecipativo;</p></li>
	<li><p>consultivo;</p></li>
	<li><p>collaborativo;</p></li>
	<li><p>dinamico.</p></li>
</ul>

<p>Una volta elaborato il DVR, questo dovrà essere custodito presso l’unità produttiva alla quale si riferisce la valutazione dei rischi che contiene. Tuttavia vedremo meglio in seguito quali sono i contenuti di tale documento e le sanzioni che l’ordinamento prevede nel caso in cui il datore di lavoro non ottemperi a quanto previsto dalle disposizioni normative che disciplinano questa materia. <br>Altro aspetto molto importante introdotto dal Testo Unico è quello di prevedere una <b>totale parità di trattamento</b>, in tema di tutela e sicurezza sui luoghi di lavoro, tra ciascun lavoratore e ciò, in particolare, significa che:</p>

<ul>
	<li><p>ci sarà parità di trattamento indipendentemente dalla natura contrattuale che lega il datore di lavoro e il lavoratore, ad eccezione dei rapporti di lavoro con lavoratori domestici e familiari;</p></li>

	<li><p>l’obbligo del <b>tesserino di riconoscimento</b> per i lavoratori di aziende che svolgono la loro attività in regime di appalto o subappalto e per i lavoratori autonomi che prestano la propria attività in regime di appalto o subappalto e per i lavoratori autonomi che prestano la propria attività in azienda;</p></li>

	<li><p>il lavoratore ha l’obbligo di partecipare a <b>programmi di formazione</b> organizzati dal datore di lavoro;</p></li>

	<li><p>la creazione di una nuova figura e cioè quella del <b>rappresentante dei lavoratori per la sicurezza</b> anche a livello territoriale e di sito produttivo </p></li>
</ul>

<h2>Vigilanza in materia di salute e sicurezza sui luoghi di lavoro</h2>

<p>In tema di funzioni di vigilanza sull’applicazione della legislazione in materia di salute e sicurezza nei  luoghi di  lavoro, il D.Lgs. 106/2009, modificando il D.Lgs. 81/2008, ne ha  chiarito definitivamente il riparto di competenza: l’art. 13 dispone che  la vigilanza è svolta dall’<b>Azienda sanitaria locale (ASL)</b> competente per territorio, dall’<b>Ispettorato Nazionale del Lavoro (INL)</b> e, per quanto di specifica competenza, dal <b>Corpo nazionale dei vigili del fuoco</b>, nonché per il settore minerario, fino all’effettiva attuazione del trasferimento di competenze dal <b>Ministero dello sviluppo economico</b>, e per le industrie estrattive di seconda categoria e le acque minerali e termali dalle <b>Regioni</b>.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
