<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Legge">
	<title>Legge</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>I dirigenti e i preposti</h1>

<p>Il T.U. individua, come soggetti obbligati all'attuazione delle norme sull'igiene e la sicurezza nei luoghi di lavoro, oltre al datore di lavoro, i <b>dirigenti</b> ed i <b>preposti</b>.</p>

<p>Così come il datore di lavoro, il T.U. detta i <b>criteri</b> per individuare tali soggetti, considerate sia le responsabilità sia le sanzioni previste a loro carico. In particolare (art. 2, comma 1, lett. <i>d</i>), <i>e</i>)</p>

<ul>
	<li><p>il <b>dirigente</b> è la «persona che, in ragione delle compotenze professionali e di poteri gerarchici e funzionali adeguati alla natura dell'incarico conferitogli, attua le direttive del datore di lavoro organizzando l'attività lavorativa e vigilando su di essa». Recependo gli indirizzi giurisprudenziali formatisi in materia, il T.U. individua il dirigente in colui, che grazie all'elevato grado di professionalità e al <b>rapporto di fiducia con il datore di lavoro</b>, ne rappresenta l'<i>alter ego</i>, svologendo con autonomia alcune delle più importanti funzioni datoriali;</p></li>

	<li><p>il <b>preposto</b> è la «persona che, in ragione delle competenze professionali e nei limiti di poteri gerarchici e funzioni adeguati alla natura dell'incarico conferitogli, sovrintende all'attività lavorativa e garantisce l'attuazione delle direttive ricevute, controllandone la correttezza esecuzione da parte dei lavoratori ed esercitando potere di iniziativa». Il preposto − si pensi ad un caporeparto − è una <b>figura più vicina alla collettività dei lavoratori</b> che al datore di lavoro ed ha una sfera di responsabilità più contenuta rispetto al dirigente, non godendo dell'autonomia riservata a questi ultimi. Cionondimeno, i preposti hanno un ruolo assai importante proprio per la conoscenza dettagliata dell'attività lavorativa e per la presenza costante nel luogo di lavoro. Ai sensi dell'art. 18 T.U., modificato da <b>D.L. 21-10-2021, n. 146</b> (decreto fiscale), conv. con <b>L.17-12-2021, n. 215</b>, rientra fra gli obblighi del datore di lavoro individuare il preposto o i preposti per l'effettuazione dell'attività di vigilanza.</p></li>
</ul>

<p>Il successivo art. 19, anch'esso modificato dal decreto fiscale, è espressamente dedicato agli <b>obblighi del preposto</b>; fra questi, particolarmente importante è l'obbligo di vigilare sull'osservanza da parte dei singoli lavoratori delle disposizioni normative, in particolare, su quelle specifiche in materia di salute e sicurezza sul lavoro, e di uso dei mezzi di protezione collettivi e dei dispositivi di protezione individuale. <br> Ancora, la norma prevede che, in caso di inosservanza delle disposizioni impartite, il preposto debba ordinare la sospensione dell'attività lavorativa e informare i diretti superiori: ciò va fatto anche nel caso in cui il preposto rilevi un pericolo imputabile alle condizioni di lavoro o alle attrezzature utilizzate.</p>

<p>Dirigenti e i preposti dal T.U. soggetti responsabili alla stregua del datore di lavoro. Per essi sussiste, quindi una <b>responsabilità diretta</b> per gli specifici obblighi che la legge prevede a loro carico: infatti il T.U. indica espressamente quali siano gli obblighi in capo a datore di lavoro e, nell'ambito delle <b>rispettive attribuzioni e competenze</b>, ai dirigenti e ai preposti che organizzano, dirigono o sovriintendono l'attività lavorativa. <br> Nei confronti di dirigenti e preposti sussiste, però, anche una <b>responsabilità indiretta o delegata</b> nel momento in cui il datore di lavoro effettui nei loro confronti una specifica delega di alcune delle funzioni in materia di sicurezza aziendale di cui è investito. <br> Inoltre il T.U. prevede (art. 55, comma 5) sanzioni per il datore di lavoro e il dirigente. <br> Le sanzioni previste sono quelle dell'arresto, e dell'ammenda. L'impianto sanzionatorio è stato modificato da D.L. 146/2021 che ha, tra l'altro, previsto l'<b>arresto fino a quattro mesi</b> e l'<b>ammenda fino a seimila euro</b> per i casi in cui il datore o il dirigente omettano di nominare il medico competente per l'effettuazione della sorveglianza sanitaria o il preposto all'attività di vigilanza.</p>

<h2>Gli obblighi del datore di lavoro, dirigente e preposto</h2>

<p>Il T.U. realizza un modelli di sicurezza a cascata, che determina una <b>ripartizione degli obblighi e degli adempimenti</b> tra tutti i soggetti dell'impresa, dell'ente pubblico o comunque della struttura organizzativa, a partire dal datore di lavoro, seguendo con dirigenti e preposti, fino a comprendere anche i lavoratori.<br>Oltre agli obblighi a carico esclusivo del datore di lavoro, sono dettagliatamente individuati i compiti a carico del dirigente, nonché del preposto (artt. 17-19), cui corrispondono altrettante sanzioni per ciascuna figura (art.. 55-56). Ciò a conferma che sia i dirigenti che i preposti hanno una responsabilità diretta in materia di sicurezza, pur in subordine al datore di lavoro, indipendentemente da un'eventuale delega di funzioni effettuata da quest'ultimo. <br> In particolare i <b>compiti del datore di lavoro non delegabili</b> sono (art. 17 T.U.):</p>

<ul>
	<li><p>eseguire la valutazione dei rischi ed elaborare il conseguente documento di valutazione aziendale (<a href="DVR.html">DVR</a>);</p></li>
	<li><p>designare il responsabile del Servizio di prevenzione e protezione.</p></li>
</ul>

<p>I principali <b>compiti del datore di lavoro e del dirigente</b> di carattere generale sono (art. 18 T.U.):</p>

<ul>
	<li><p>provvedere, nei casi in cui essa sia per legge obbligatoria, alla sorveglianza sanitaria dei lavoratori, attraverso la nomina del medico competente, la tenuta della documentazione e l'effettuazione delle visite mediche;</p></li>
	<li><p>provvedere alla gestione delle emergenze, designando preventivamente i lavoratori incaricati, tenedo conto delle loro capacità e condizioni fisiche, adottando le misure per il controllo delle situazioni di rischio in caso di emergenza e dando istruzioni affinché i lavoratori, in caso di pericolo grave, immediato ed inevitabile, abbandonino il posot di lavoro o la zona pericolosa;</p></li>

	<li><p>individuare il preposto o i preposti per l'effettuazione delle attività di vigilanza;</p></li>
	<li><p>fornire ai lavoratori i necessari e idonei dispositivi di protezione individuali (DPI);</p></li>
	<li><p>provvedere, all'informazione, formazione e addestramento dei lavoratori;</p></li>
	<li><p>provvedere, in caso di affidamento di attività in regime di appalto e di subappalto, al coordinamento tra le varie lavorazioni in modo da prevenire e contrastare i rischi derivanti dalle possibili interferenze tra le varie attività;</p></li>
	<li><p>prendere appropriati provvedimenti per evitare che le misure tecniche adottate possano causare rischi per la salute della popolazione o deteriorare l'ambiente esterno verificando preiodicamente la perdurante assenza di rischio;</p></li>
	<li><p>comunicare agli enti preposti i dati e le finromazioni relative agli infortuni sul lavoro;</p></li>

	<li><p>permettere ai rappresentati dei lavoratori per la sicurezza di controllare l'attuazione delle misure di prevenzione e protezione e di esercitare le prerogative ad essi riconosciute dalla legge;</p></li>

	<li><p>aggiornare le misure di prevenzione in relazione ai mutamenti organizzativi e produttivi che hanno rilevanza ai fini della salute e sicurezza del lavoro, o in relazione al grado di evoluzione della tecnica della prevenzione e della protezione.</p></li>

</ul>

<p>Agli obblighi di carettere generale (Titolo I) si aggiungono, poi, sempre a carico del datore di lavoro e del dirigente, ulteriori, obblighi, che riguardano o rischi particolri (previsti nei successivi Titoli del T.U.)</p>

<p>Infine va evidenziato che, in base all'art. 2087 c.c. e alle previsioni del T.U., sul datore di lavoro, grava l'<b>obbligo di vigilanza</b> sulla correttta esecuzione del lavoro e sull'osservanza delle misure di sicurezza sia collettive che individuali da parte dei lavoratori. La vigilanza del datore di lavoro è finalizzata a proteggere e tutelare i lavoratori dalla loro stessa imperizia, negligenza e imprudenza, che possono essere causa di gravi infortuni (cd. protezione oggettiva). La giurispurdenza ha da sempre precisato che la vigilanza del datore deve essere <i>diretta, continua e al limite della pedanteria</i>, riconoscendo la sua responsabilità anche quando l'infortunio sia occorso al lavoratore per sua stessa colpa.</p>

<p>L'unico caso in cui il datore è esernte da responsabilità si ha quanto di comportamento del lavoratore, he cagionato l'infortunio, sia stato del tutto anomalo, abnorme e imprevedibile (cd. rischio elettivo).</p>

<p>Inoltre, il datore di lavoro deve vigilare sull'esatto assolvimento degli obblighi da parte degli altri soggetti del sistema di sicrurezza aziendale. Il T.U. prevede espressamente che il datore di lavoro e i dirigenti vigilino in ordine all'adempimento degli obblighi previsti dal T.U. in capo ai preposti, ai lavoratori, ai progettisti, fabbricanti, fornitori, installatori e al medico competente (artt. 19,20,22,23,24,25). <br> Tale previsione si completa con l'affermazione dell'<b>esclusiva responsabilità di tutti i soggetti obbligati</b> qulora la mancata attuazione dei predetti obblighi sia addebitabile unicamente ad essi e non riscontraible un difetto di vigilanza del datore di lavoro (arr. 18 comma 3<i>bis</i>, T.U.). <br> A contrario, se ne deduce che, in caso di mancanza di vigilanza, si realizza una concausa nella commissione della violazione ed un conseguente corresponsabilità deil datore di lavoro e dei dirigenti per le violazioni commesse dagli altri soggetti obbligati.</p>


<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
