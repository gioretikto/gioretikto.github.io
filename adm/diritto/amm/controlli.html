<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il sistema dei controlli nella P.A.">
	<title>Il sistema dei controlli nella P.A.</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il sistema dei controlli nella P.A.</h1>

<p>Il controllo consiste nella <b>verifica, da parte di un organo interno o esterno, della regolarità di un atto o della rispondenza dell'attività di una P.A. a regole di legittimità o di opportunità.</b> <br> Tale verifica può differenziarsi in relazione all'oggetto del controllo stesso, proprio perché può riguardare sia un <i>organo</i>, sia un'<i>attività complessiva</i>, sia un <i>atto amministrativo</i>. <br> I controlli si differenziano anche in base al momento in cui vengono temporalmente eseguiti, ragion per cui si ripartiscono in <i>controlli interni</i>, svolti da organi preposti alla verifica degli atti amministrativi adottati da organi di amministrazione attiva, e in <i>controlli esterni</i>, svolti dalla Corte dei Conti. <br> Il controllo è una <i>attività di secondo grado </i>, che ha  <i>carattere accessorio</i> e <i>strumentale rispetto a quella di amministrazione attiva</i> e si sostanzia in provvedimenti di secondo grado. Nell'ambito del procedimento, ha la capacità di <i>condizionare l'efficacia del provvedimento amministrativo</i>, in quanto fa parte della cd. <i>fase integrativa dell'efficacia</i> ed è, pertanto, in grado di sospsendere l'efficacia di un provvedimento e può anche implicare l'adozione di sanzioni, quali ad es. la sostituzione di un organo.</p>

<h2>I controlli sugli atti</h2>

<p>Una prima distinzione in materia di controlli sugli atti è quella tra controlli preventivi e successivi. <br> I <b>controlli preventivi</b> intervengono su di un atto già formato (perfetto) ma prima che produca i suoi effetti: essi si configurano, pertanto, come condizione sospensiva dell'efficacia del provvedimento stesso. Tali controlli si distinguono anche fra <i>antecedente</i> e <i>susseguenti</i> a seconda che intervangano su di un atto non ancora perfezionato o su di un atto perfetto ma non ancora efficace. Sono controlli preventivi:</p>

<ul>
	<li><p>il <i>visto</i>: controllo preventivo di legittimità ad esito positivo. L'autorità investita del potere di visto sindaca l'atto in relazione a tutti e tre i vizi di legittimità (incompetenza, violazione di legge, eccesso di potere). Si tratta di un controllo non discrezionake, ma vincolato, in quanto l'autorità di controllo non può rifiutarsi di apporre il visto;</p></li>

	<li><p>l'<i>approvazione</i>: atto di controllo preventivo di merito, che non si limita al sindacato sulle legittimità dell'atto, ma accerta anche l'opportunità la convenienza dell'atto controllato;</p></li>

	<li><p>l'<i>autorizzazione</i>: atto di controllo preventivo antecedente, che tende a rimuovere un ostacolo all'esercizio di un diritto o di un potere già appartenente al soggetto. L'autorizzazione può servire sia per un controllo di merito che di legittimità. 'autorizzazione, essendo concessa prima della formazione dell'atto incidono sulla sua validità (e dunque in via indiretta anche sulla sua efficacia), a differenza del visto e dell'approvazione, i quali essendo controlli preventivi susseguenti, intervengono dopo la formazione dell'atto e quindi incidono solo sulla sua efficacia;</p></li>

	<li><p>l'<i>omologazione</i>: atto di controllo di legittimità, quando è basato su di un mero accertamento o valutazione tecnica sull'esistenza dei requisiti richiesti dalla legge; di merito, quando l'atto è adottato in sostituzione o in aggiunta all'approvazione, costituendo in quest'ultimo caso un ulteriore controllo;</p></li>

</ul>

<p>I <b>controlli successivi</b> intervengono dopo che l'atto sia divenuto efficace: tale è l'annullamento in sede di controllo. L'<i>annullamento d'ufficio in sede di controllo</i> è un atto di controllo successivo (nel senso che interviene dopo che l'atto ha acquistato efficacia) di legittimità. Esso rientra nel potere di controllo proprio di ogni autorità amministrativa ne i confronti degli organi gerarchicamente subordinati, ma può essere previsto in singoli casi particolare dalla legge.<br> Relativamente al tipo di controllo effettuato si distinguono ancora controlli:</p>

<ul>
	<li><p><b>di legittimità</b>: diretti a valutare e garantire lo stato di conformità dell'atto amministrativo ai requisiti (inerenti all'agente, all'oggetto, alla forma, alla funzione ed al contenuto) richiesti dalla leggeg affinché l'atto sia valido (cioè legittimo);</p></li>
	<li><p><b>di merito</b>: sono quelli diretti a valutare l'atto sotto il profilo della utilità ed opportunità, cioè della conenienza per l'amministrazione;</p></li>
	<li><p><b>ordinari</b>: sono previsti dalla legge come necessari ad abituali, in ordine a particolari atti o attività;</p></li>
	<li><p><b>straordinari</b>, sono previsti dalle legge come eventuali e disposti, a discrezione dell'autorità amministrativa, allorché se ne presenti la necessità o l'opportunità.</p></li>
</ul>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="controlli_su_organi.html">I controlli sugli organi»</a>
</section>

</article>

</body>
</html>
