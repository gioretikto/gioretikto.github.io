<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il rapporto di lavoro pubblico"/>
	<title>Il rapporto di lavoro pubblico</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il rapporto di lavoro pubblico</h1>

<p>Si definisce <b>rapporto di pubblico impiego</b>, o, meglio, di lavoro alle dipendenze, delle P.A., quello in cui il lavoratore pone le proprie energie, in maniera stabile e continuativa, a disposizione dello Stato o di un ente pubblico non economico. Due, dunque, sono i soggetti interessati:</p>

<ul>
	<li><p>il <b>dipendente pubblico</b>, ovvero la persona fisica impegnata volontariamente e <i>dietro corrispettivo</i> a prestare in modo continuativo la propria attività lavorativa alle dipendenze dell'ente, assumendo perciò lo <i>status</i> di dipendente pubblico, cui si collegano peculiari e reciproci diritti e doveri con l'Amministrazione datrice di lavoro;</p></li>

	<li><p>il <b>datore di lavoro pubblico</b>, ovvero la struttura alle cui dipendenze o sotto la cui direzione un lavoratore presta la propria attività lavorativa. Essa dispone di potere di vigilanza e gerarchico-disciplinare, ma, per converso, ha il dovere non solo di corrispondere la retribuzione ma anche di attuare comportamenti ed azioni di rispetto e tutela dei diritti dei lavoratori, previsti dallo Statuto dei lavoratori o dalla disciplina normativa e contrattuale. Nell'impiego pubblico, il datore di lavoro non è mai una persona fisica ma sempre un ente (es. il Ministero dell'Interno o il Comune di Bari), per il cui interesse operano gli organi di vertice dell'apparato burocratico.</p></li>

</ul>

<p>Il principale diritto di natura patrimoniale del lavoratore è la <b>retribuzione</b>, ossia il <b>corrispettivo riconosciuto a fronte dell'attività svolta</b>. Il termine ha un'accezione più ampia di quella di <b>stipendio</b>, in quanto la retribuzione è composta da un complesso di voci: il <i>trattamento fondamentale</i>, comprensivo degli emolumenti a carattere fisso e continuativo corrisponsti mensilmente, e il <i>trattamento accessorio</i>, costituito da <i>emolumenti occasionali ed eventuali</i>, che posono essere corrisposti anche periodicamente. Il trattamento economico dei lavoratori, fatte salve talune eccezioni, dai contratti collettivi (art. 45, co. 1 D.Lgs. 165/2001).</p>

<p>Il rapporto d'impiego si configura come:</p>

<ul>
	<li><p><b>volontario</b>, poiché sia per la <i>costituzione</i> che per <i>continuazione</i> del rapporto è richiesta non solo la volotà della P.A., ma anche quella del dipendente;</p></li>

	<li><p><b>strettamente personale</b>, perché la specifica capacità intellettiva e tecnica richiesta per ogni singolo ufficio e la fiducia che l'ente deve avere nella persona cui affica la cura dei propri interessi comportano che il rapporto sia costituito <i>intuitu personae</i>;</p></li>

	<li><p><b>giu laterale ovvero sinallagmatico</b>, esso, infatti, comporta difetti e obblighi reciproci per ciascuna delle parti;</p></li>

	<li><p><b>rapporto di subordinazione gerarchica</b>, che con quella disciplinare differenzia, infatti l'impiego dall'incarico professionale (<i>locatio operis</i>) e dal rapporto di servizio onorario.</p></li>
</ul>

<p>La giurisprudenza, nel tempo, ha individuato dei cd. <b>indici rivelatori</b>, in presenza dei quali il rapporto di lavoro è da qulificare necessariamente come impiegatizio: l'esistenza di un vincolo di subordinazione gerarchica, il carattere esclusivo e continuativo delle prestazioni, l'osservanza di un orario di lavoro ecc.</p>

<h2>I principi costituzionali in materia di lavoro pubblico</h2>

<p>La costituzione considera il <b>lavoro</b> come il più importante fenomeno della vita sociale (art. <a href="../cost/costituzione.html#1">1</a>). <br> Questa premessa, nponché 

<h2>Sistema delle Fonti</h2>

<p>Principale fonte normatica in materia di pubblico impiego è è il <b>D.Lgs. 30-3-2001, n. 165</b>, meglio noto come <b>Testo unico sul pubblico impiego</b>, TUPI, la cui denominazione ufficiale è «Norme generali sull'ordinamento del lavoro alle dipendenze delle P.A.», nel quale è confluita buona parte dell'abrogato D.Lgs. 29/1993 e smi., disciplinante la stessa materia in precedenza. <br> Si ricorda che con il menzionato D.Lgs. 29/1993 è stata realizzata la cd. <b>privattizzazione del pubblico impiego</b>, ovvero l'estensione delle norme del diritto privato al rapporto di pubblico impiego, spostando la relativa disciplina dell'ambito amministrativo a quello privatistico e prevedendo la diretta applicapibilità della disciplina della contrattazione collettiva. <br> Il D.Lgs. 165/2001, ragione della sua natura <i>sostanzialmente compilativa</i>, accanto ad una migliore sistemazione delle originarie norme del D.Lgs. 29/1993, si è limitato ad inserire alcune norme di coordinamento testuale e sistematico, ad eliminare le lacune e le incongruenze che si erano verificate per il susseguirsi degli interventi di modifica e ad indicare le norme abrogate o non più efficaci.</p>

<h3>I successivi interventi legislativi</h3>

<p>Il D.Lgs. 165/2001, è stato in più punti modificato e integrato da sucecssivi provvedimenti legislativi. <br> Importanti sono state le novità introdotte dal <b>D.Lgs. 27-10-2009, n- 150</b>, noto come <i>riforma Brunetta</i>, che muoveva dall'esigenza di sviluppare nelle strutture pubbliche − al pari di quanto accade nelle imprese private − <i>meccanismi meritocratici</i> legati ai <i>risultati raggiunti e alla valutazione della performance lavorativa</i>. <br> Altra stagione di riforme si è registrata, più di recente, con alcuni <b>decreti attuativi della L. 124/2015</b> (Riforma Madia). <br> Ci riferiamo <i>in primis</i> al <b>D.Lgs. 20-6-2016, n. 116</b>, in materia di responsabilità disciplinare (meglio noto come <i>decreto antifurbetti del cartellino</i>). <br> L'attuazione della legge Madia ha subito, poi, una battuta d'arresto con la pronuncia della <b>Corte costituzionale n. 251 del 25-11-2016</b> che ha ritenuto illegittime alcune norme di delega contenute nella legge, tra cui nello specifico quelle sulla <i>dirigenza pubblica</i> e sul <i>riordino delle norme sul pubblico impiego</i>. <br> Sulla scorta delle inficazioni della Consulta, il Governo ha quindi continuato il percorso di attuazione della riforma Madia attraverso l'emanazione del <b>D.Lgs. 25-5-2017, n.75</b>, recante per l'appunto <i>modifiche e integrazioni al D.Lgs 165/2001</i>, nonché del <b>D.Lgs. 25-5-2017, n.74</b> che, in particolare, è intervenuto a ricalibrare la valutazione delle performance dei dipendenti pubblici. <br> Ancora, con la <b>L.19-6-2019, n.56</b> (<i>Riforma Bongiorno</i>) il legislatore è intervenuto ad approntare un nuovo programma di azioni concrete destinate ad incidere sull'organizzazione del lavoro pubblico. <br> Infinire con riferimento ai provvedimenti legati all'attuazione del PNRR <i>in primis</i> si cita il <b>D.L. 80/2021</b>, conv. con modif. in <b>L. 113/2021</b> (<i>decreto reclutamento</i>) che ha previsto misure per la valorizzazione del personale e per il riconoscimento del merito di coloro che operano nel settore pubblico attraverso la modifica di taluni articoli del D.Lgs. 165/2001,. <br> Quest'ultimo decreto ha introdotto, altresìm, tra le misure per il rafforzamento della capacità amministrativa della P.A. funzionale all'attuazione del PNRR, il PIAO, quale documento di programmazione unico di durata triennale da adottare dalle P.A. con più di 50 dipendenti che va a sostituire ed accorpare i piani dei fabbisogni, della <i>performance</i>, del lavoro agile, della parità di genere e dell'anticorruzione a far data dal 31 luglio 2022.</p>

<h2>Oggetto, finalità e ambito di applicazione</h2>

<p>L'art. 1 del D.Lgs. 165/2001 esordisce affermando che le disposizioni contenute nel provvedimento , in attuazione dell'art. 91 Cost. disciplinano l'organizzazione degli uffici e i rapporti di lavoro e impiego alle dipendenze delle amministrazioni pubbliche, tenuto conto delle autonomie locali e di quelle delle Regioni e delle province autonome (comma 1). <br> Le <b>finalità</b> perseguite consistono nell'<i>aumentare l'efficienza delle amministrazioni in relazione a quella dei corrispondenti uffici e servizi dei Paesi dell'Unione europea; nel razionalizzare il costo del lavoro pubblico e nel realizzare la migliore utilizzazione delel risorse umane nelle PP.AA., assocurando la formazione e lo sviluppo professionale dei dipendenti, applicando condizioni uniformi rispetto a quelle del lavoro privato, garantendo la pari opportunità a <i>lavoratrici e lavoratori</i> nonché l'assenza di qualunque forma di <i>discriminazione</i> e di violenza morale o psichica. <br> Il  D.Lgs. 165/2001 <b>si applica a tutte le PP.AA</b>.</p>

<p id="PA">La <b>nozione di P.A.</b> agli effetti del D.Lgs. 165/2001, è fornita dall'art. 1, co. 2 che vi fa rientrare tutte le Amministrazioni dello Stato, ivi compresi gli istituti e le scuole di ogni ordine e grado e le istituzioni educative, le aziende ed Amministrazioni dello Stato ad ordinamento autonomo, le <b>Regioni</b>, le <b>Province</b>, i <b>Comuni</b>, le <b>Comunità montante</b>, le Camere di commercio e loro associazioni, tutti gli enti pubblici non economici nazionali, regionali e locali, le Amministrazioni, le azienede e gli enti del Servizio Sanitario Nazionale, l'Agenzia per la rappresentanza negoziale delle P.A. (ARAN) e le altre Agenzie pubbliche.</p>

<p>L'art. 3 del D.Lgs. 165/2001 individua alcune categorie di personale, che, in virtù del rapporto di lavoro, rimangono disciplinati dai rispettivi ordinamenti.</p>

<h2>Le fonti individuate dal D.Lgs. 165/2001</h2>

<p>L'art. 2, comma 2, del D.Lgs. 165/2001 individua compitamente le fonti del rapporto di pubblico impiego laddove stabilisce che i rapporti di lavoro dei dipendenti delle amministrazioni pubbliche sono disciplinati dalle disposizionei del Capo I, Titolo II, del LIbro V del <b>Codice civile</b> e dalle <b>leggi sui rapporti di lavoro subordinato nell'impresa</b>, fatte salve le diverse <b>disposizioni contenute nello stesso Testo unico</b> che costituiscono disposizioni a <b>carattere imperativo</b>. <br> <b>Eventuali disposizioni di legge, regolamento o statuto</b>, che introducano o che abbiano introdotto discipline dei rapporti di lavoro la cui applicabilità sia limitata ai dipendenti delle ammiinitrazioni pubbliche, o a categorie di essi, <b>possono essere derogate nelle materie affidate alla contrattazione collettiva ex art. 40</b>, e nel rispetto dei principi stabiliti dallo stesso <b>T.U. da sucessivi contratti o accordi collettivi</b>, e per la parte derogata, non sono ulteriormente applicabili.</p>

<h2>Contratto a tempo determinato</h2>

<p>Il contratto a tempo determinato è un contratto di lavoro subordinato nel quale è prevista una <b>durata</b> predeterminata, mediante l'apposizione di un <b>termine</b>. È disciplinato dal Decreto Legislativo 15 giugno 2015, n. 81 (articoli 19-29). La forma ordinaria del rapporto di lavoro subordinato resta il contratto a tempo indeterminato, pertanto, l'apposizione di un termine - sebbene consentita - è subordinata al rispetto di determinate condizioni. <br> In primo luogo, l'<b>apposizione del termine, è priva di effetto, se non risulta da atto scritto</b>, fatta eccezione per i rapporti di lavoro di durata non superiore a 12 giorni. <br> In secondo luogo, a seguito delle modifiche apportate dal Decreto Legge 12 luglio 2018, n. 87 (convertito con modificazioni in Legge 9 agosto 2018, n. 96), la durata massima del contratto a tempo determinato è attualmente fissata in 12 mesi, con possibilità di estensione a 24 mesi, ma solo in presenza di almeno una delle seguenti condizioni (art. 19):</p>

<ul>
	<li><p>esigenze temporanee e oggettive, estranee all'ordinaria attività;</p></li>
	<li><p>esigenze di sostituzione di altri lavoratori;</p></li>
	<li><p>esigenze connesse a incrementi temporanei, significativi e non programmabili, dell'attività ordinaria.</p></li>
</ul>

<p>Il contratto a termine non può, quindi, avere una durata superiore a 24 mesi, comprensiva di proroghe o per successione di più contratti, fatte salve previsioni diverse dei contratti collettivi nazionali, territoriali o aziendali stipulati da associazioni sindacali comparativamente più rappresentative sul piano nazionale.<br> Ai fini del computo dei 24 mesi sono considerati anche i periodi relativi a missioni in somministrazione eseguite dal lavoratore presso lo stesso utilizzatore, aventi ad oggetto mansioni di pari livello e categoria legale. <br> Fermi restando i limiti di durata previsti dalla legge, fra gli stessi soggetti può essere concluso un ulteriore contratto a tempo determinato della durata massima di 12 mesi a condizione che la sottoscrizione avvenga presso la competente sede territoriale dell'Ispettorato del lavoro (c.d. deroga assistita). <br> Qualora sia superato il limite di durata dei 12 mesi, in assenza delle condizioni che legittimano l'estensione a 24 mesi, oppure sia superato il limite dei 24 mesi, il contratto si trasforma in contratto a tempo indeterminato dalla data di superamento del termine.</p>

<h3>Cass. civ. n. 14350/2010</h3>

<p>In materia di pubblico impiego, un rapporto di lavoro a tempo determinato non è suscettibile di conversione in uno a tempo indeterminato, stante il divieto posto dall'art. 36 del D.Lgs. n. 165 del 2001, il cui disposto è stato ritenuto legittimo dalla Corte Costituzionale (Sent. n. 98 del 2003) e non è stato modificato dal D.Lgs. 6 settembre 2001, n. 368, contenente la regolamentazione dell'intera disciplina del lavoro a tempo determinato. Ne consegue che, in caso di violazione di norme poste a tutela dei diritti del lavoratore, in capo a quest'ultimo, essendogli precluso il diritto alla trasformazione del rapporto, residua soltanto la possibilità di ottenere il risarcimento dei danni subiti.<b>(Cassazione civile, Sez. Lavoro, sentenza n. 14350 del 15 giugno 2010)</b></p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</article>

</body>
</html>
