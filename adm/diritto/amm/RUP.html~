<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Responsabile Unico del Progetto">
	<title>Responsabile Unico del Progetto</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Responsabile Unico del Progetto</h1>

<p>La figura del Responsabile Unico del Procedimento (R.U.P.) è stata introdotta dalla legge n. 109/94 (legge Merloni) con riferimento ai soli appalti di lavori pubblici, per poi essere estesa anche agli appalti di servizi e forniture, dapprima con il d.lgs. n. 163/2006 e poi con il d.lgs n. 50/16 (Codice dei contratti pubblici). <br> Il RUP, nel nuovo Codice dei contratti pubblici (d.lgs. n. 32/23), è disciplinato dall’<a href="36_23.html#15">art. 15</a>.

<h2>La denominazione</h2>

<p>Un primo elemento di discontinuità rispetto al passato è la mutata denominazione in “<b>Responsabile Unico del Progetto</b>” (e non del Procedimento), pur con lo stesso acronimo, a voler evidenziare che il nuovo RUP è responsabile dell’intero intervento, al fine di evitare sovrapposizioni e confusione con il Responsabile del Procedimento, di cui all’art. 5 della legge n. 241/1990.</p>

<h2>I responsabili di Fase</h2>

<p>Un secondo elemento di novità è rappresentato dalla possibilità, per il Responsabile del Progetto di affidarsi a “Responsabili di Procedimento” o di “Fase”, rispettivamente per la fase di “affidamento”, tenuta distinta dalla fase di “programmazione” e dalle fasi di “progettazione ed esecuzione”, espressamente accorpate.<br> Nel caso della nomina dei responsabili di fase, il RUP risponderà per l’attività di supervisione, coordinamento, indirizzo e controllo, mentre i primi saranno responsabili con riferimento alla fase di pertinenza di ciascuno, secondo gli specifici compiti assegnati. <br> Tale suddivisione se, da un lato, consentirà una maggiore specializzazione  all’interno delle procedure di affidamento ed esecuzione dei contratti pubblici, dall’altro riprodurrà la storica divisione fra competenze amministrative e tecniche, con aggravio per gli uffici interni, che dovranno provvedere alla loro riorganizzazione interna. <br> Un altro punto critico, potrebbe essere l’effettiva ripartizione delle responsabilità, in caso di patologia della procedura, data la sua maggiore complessità.</p>

<h2>Le risorse finanziarie</h2>

<p>Un ulteriore elemento di novità è poi rappresentato dalla possibilità, di cui all’art. 15, comma 6, che le stazioni appaltanti e gli enti concedenti [possano] destinare risorse finanziarie, non superiori all’1 per cento dell’importo posto a base di gara per l’affidamento diretto da parte del RUP di incarichi di assistenza al medesimo. <br> La previsione di una dotazione economica stabile e predeterminata ha la finalità di consentire al RUP di espletare le proprie funzioni in maniera più efficiente, scegliendo autonomamente – e sotto la propria responsabilità - le risorse destinate al proprio ausilio.</p>

<h2>Il RUP e le Commissioni giudicatrici (art. 51)</h2>

<p>È inoltre degna di nota la possibilità per il RUP di far parte delle Commissioni giudicatrici e anche di presiederle.<br> L’art. 51 prevede che nel caso di aggiudicazione dei contratt, con il criterio dell’offerta economicamente più vantaggiosa, alla commissione giudicatrice può partecipare il RUP, anche in qualità di presidente. <br> L’art. 93, al comma 3, conferma che la commissione è presieduta da un dipendente della stazione appaltante ed è composta da suoi funzionari, in possesso del necessario inquadramento giuridico e di adeguate competenze professionali. Della commissione giudicatrice può far parte il RUP. <br> Infine, il nuovo Codice, attraverso l’art. 225, comma 5, modifica l’art. 107, comma 3, lett. a), del d.lgs. n. 267/2000, aggiungendo il seguente periodo: la commissione giudicatrice nel caso di aggiudicazione dei contratti di importo inferiore alle soglie europee con il criterio dell’offerta economicamente più vantaggiosa può essere presieduta dal responsabile unico del procedimento.</p>

<h2>Il Responsabile Unico di partenariato (art. 175)</h2>

<p>L’art. 175, comma 5, del d.lgs. n. 36/2023 prevede che l’ente concedente, sentito l’operatore economico, nomini un responsabile unico del procedimento di partenariato tra soggetti dotati di idonee competenze tecniche. Il responsabile avrà il compito di coordinare e controllare, sia sotto il profilo tecnico, sia sotto il profilo contabile, l’esecuzione del contratto verificando costantemente il rispetto dei livelli di qualità e quantità  delle prestazioni.  </p>

<p class="small">Tale previsione, secondo la relazione al Codice, si giustifica per la necessità di avere un controllo specifico quali-quantitativo su ogni singola fase di esecuzione del contratto di partenariato pubblico-privato.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
