<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La privatizzazione del pubblico impiego">
	<title>La privatizzazione del pubblico impiego</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La privatizzazione del pubblico impiego</h1>

<p>In passato la disciplina del pubblico impiego è stata sempre regolata con legge. <br> I primi cambiamenti della disciplina stabilita con legge si sono avuti nel 1983, con la “legge quadro” (legge 20 marzo 1983, n. 93) sul pubblico impiego. Questa legge, per l’aspetto economico e per alcuni aspetti marginali, ha disciplinato il pubblico impiego sulla base di alcuni istituti del diritto privato, attraverso l’introduzione del <a href="CCNL.html">contratto collettivo</a>.

<p>In seguito questa disciplina (mutuata dal diritto privato) si è ampliata, e nel 1993 (con il D.lgs. 3 febbraio 1993, n. 29) si è stabilito che i rapporti individuali di lavoro e di impiego dei dipendenti delle Amministrazioni Pubbliche sono regolati contrattualmente, cioè attraverso contratti individuali. Questi ultimi devono conformarsi, per le funzioni esercitate e per l'aspetto economico, ai principi dei contratti collettivi. <br> Ci si trova quindi di fronte ad una “privatizzazione” del pubblico impiego, o meglio, ad una <i>contrattualizzazione del pubblico impiego</i>. <br> Le disposizioni sul lavoro alle dipendenze delle Pubbliche Amministrazioni sono oggi confluite, nel loro complesso, all’interno del d.lgs. 30 marzo 2001, n. 165 (Norme generali sull’ordinamento del lavoro alle dipendenze delle Amministrazioni Pubbliche). <br> I contratti collettivi nazionali devono essere stipulati per comparti della Pubblica Amministrazione, comprendenti settori omogenei o affini. È stata costituita a tal fine un’Agenzia per la rappresentanza negoziale delle Pubbliche Amministrazioni (Aran), che rappresenta tali Amministrazioni, e può intervenire nei giudizi davanti al giudice ordinario per le controversie relative ai rapporti di lavoro alle dipendenze delle P.A. (cfr. art. 46 del D.Lgs. n. 165/2001). <br> La contrattualizzazione del pubblico impiego ha ancora delle <b>eccezioni</b> (il cui rapporto di lavoro continua ad essere disciplinato dal diritto pubblico): infatti, i magistrati, gli avvocati dello Stato, il personale militare delle forze di polizia, della carriera diplimatica, prefettizia, i dirigenti generali, i ricercatori ed i professori universitari, i vigili del fuoco, sono disciplinati dai rispettivi ordinamenti, e regolati da <i>leggi speciali</i> (<a href="165_01.html">art. 3 del D.Lgs. n. 165/2001</a>).</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
