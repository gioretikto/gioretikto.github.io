<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Agenzia delle accise, delle dogane e dei monopoli">
	<title>Agenzia delle accise, delle dogane e dei monopoli</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Agenzia delle accise, delle dogane e dei monopoli</h1>

<p><a href="ADM.html#lab">Laboratori</a>, <a href="ADM.html#org">Organi</a></p>

<p>Il referente normativo dell’istituzione dell’Agenzia delle Dogane e dei Monopoli va rinvenuto nell’<a href="300_99.html">art. 57 D.Lgs. 300/1999</a> laddove si afferma, al primo comma, che per “la gestione delle funzioni esercitate dai dipartimenti delle entrate, delle dogane, del territorio e di quelle connesse svolte da altri uffici del Ministero sono istituite l’Agenzia delle Entrate, l’Agenzia delle Dogane e dei Monopoli e l’Agenzia del Demanio, di seguito denominate agenzie fiscali. Alle agenzie fiscali sono trasferiti i relativi rapporti giuridici, poteri e competenze che vengono esercitate secondo la disciplina dell’organizzazione interna di ciascuna agenzia”. Al successivo comma 2 si specifica che “le Regioni e gli enti locali possono attribuire alle agenzie fiscali, in tutto o in parte, la gestione delle funzioni ad essi spettanti, regolando con autonome convenzioni le modalità di svolgimento dei compiti e gli obblighi che ne conseguono”.<br> L’entrata in funzione di tali nuovi soggetti avveniva nel 2001, stante la previsione di cui al D.M. 28-12-2000. Successivamente, in funzione del contenimento delle spese di funzionamento (art. 23-quater D.L. 6-7-2012, n. 95), veniva disposta, a decorrere dal 1° dicembre 2012, l’<b>incorporazione dell’Amministrazione autonoma dei monopoli di Stato (AAMS) nell’Agenzia delle Dogane</b>, che ha cosi assunto la denominazione di “Agenzia delle Dogane e dei Monopoli”. In tal modo l’Agenzia è ritornata ad avere le piene competenze originarie su accise, dogane e monopoli dell’Amministrazione gabellaria del 1861. Le origini temporali dell’Agenzia, infatti, vanno ricercata nell’Azienda delle gabelle sarde che entrò a far parte del Ministero delle Finanze sabaudo a seguito del riordino amministrativo intrapreso da Cavour e varato con la legge sarda 23-3-1853 n. 1483; nell’ambito del Ministero l’Azienda assunse la denominazione di Direzione generale delle gabelle che, per continuità giuridica e istituzionale, mantenne anche dopo l’unificazione. In seguito, con il R.D. 7-6-1886, n. 3929 vennero istituiti i Laboratori chimici della gabella, con sede in Roma, posti sotto le dipendenze della Direzione generale delle gabelle.<br> Nel 1893 il Ministro Lazzaro Gagliardo riorganizzò nuovamente l’Amministrazione gabellaria, dando vita a due diverse Direzioni generali, incaricate rispettivamente di sovrintendere alla dogana, ai dazi di consumo e alle tasse di fabbricazione (Direzione gabelle) e ai servizi dei sali, dei tabacchi e del gioco del lotto (Direzione privative). Terminata la prima guerra mondiale venne definita, con decreto luogotenenziale 3-2-1918, n. 235, un’ulteriore articolazione organizzativa, tramite l’istituzione, in luogo della Direzione generale delle gabelle, della <b>Direzione generale delle dogane e delle imposte indirette</b> (suddivisa nelle tre sezioni dogane, imposte di fabbricazione, dazi di consumo). <br>Con il R.D. 8-12-1927, n. 2258 fu poi istituita la speciale Amministrazione dei monopoli di Stato che doveva esercitare “i servizi di monopolio di produzione, importazione e vendita dei sali e tabacchi e produzione e vendita del chinino di Stato”. Ad oggi, dunque, l’Agenzia delle Accise, Dogane e dei Monopoli rappresenta la risultante di un processo di integrazione di due domini storicamente complessi, che nel corso del tempo si sono evoluti sotto il profilo organizzativo, normativo, culturale e tecnico-professionale, fino ad arrivare ad un modello di intenti comune, contemporaneo, che ha visto nell’incorporazione tra le due entità, l’opportunità di creare sinergie, razionalizzare ed efficientare la macchina della pubblica amministrazione. L’Agenzia si configura, infatti, come un’autorità regolatoria e di vigilanza, anche sanzionatoria, nel campo delle energie (oli minerali, energia elettrica, gas naturale, GNL, carbone), alcoli, tabacchi e assimilati, dogane e gioco pubblico. In tali ambiti, cura l’accertamento e la riscossione dei tributi ed esercita le funzioni ispettive di polizia doganale, tributaria, valutaria e giudiziaria. <br> La sede della Direzione generale dell’Agenzia è Roma.</p>

<p>L’Agenzia delle Dogane e dei Monopoli <i>ante litteram</i>, nasce con regio decreto del 1853, per garantire il controllo della fiscalità sulle imposte di fabbricazione e sul consumo, sui dazi doganali e sui regimi di monopolio. ADM è autorità regolatoria e di vigilanza anche sanzionatoria nel campo delle Energie (oli minerali, energia elettrica, gas naturale, GNL, carbone), Alcoli, Tabacchi e assimilati, Dogane e Gioco pubblico. In tali ambiti, cura l’accertamento e la riscossione dei tributi ed esercita le funzioni ispettive di polizia doganale, tributaria, valutaria e giudiziaria. </p>

<p>L'Agenzia delle Dogane è una delle quattro agenzie fiscali istituite, il 1° gennaio 2001, dalla riorganizzazione dell'Amministrazione finanziaria stabilita dal Decreto legislativo n. 300 del 1999. <br> Dal 1° dicembre 2012, in applicazione del D.L. 6 luglio 2012, n. 95 convertito con la Legge 7 Agosto 2012, n.135, L'Agenzia delle Dogane ha incorporato l'Amministrazione Autonoma dei Monopoli di Stato assumento la nuova denominazione di "Agenzia delle Dogane e dei Monopoli" (ADM). È un ente pubblico non economico dotato di personalità giuridica ed ampia autonomia regolamentare, amministrativa, patrimoniale, organizzativa, contabile e finanziaria; politicamente dipendente dal Ministero dell'Economia e delle Finanze.</p>

<p>L’Agenzia è sottoposta alla vigilanza del Ministero dell’economia e delle finanze (MEF), che svolge anche funzioni di indirizzo politico. <br>I rapporti con il MEF sono regolati da una Convenzione triennale, adeguataannualmenteper ciascun esercizio finanziario, nella quale sono indicati i servizi da assicurare, gli obiettivi da raggiungere e le risorse da destinare a tali fini. <br>Il funzionamento e l’organizzazione dell’Agenzia sono disciplinati dallo Statuto e dai Regolamenti di amministrazione e contabilità.</p>

<p>ADM è responsabile dell'accertamento e riscossione dei tributi destinati al bilancio dello Stato e riscuote le risorse proprie dell'Unione Europea. Gestisce le autorizzazioni, i servizi e le concessioni in materia di Accise, Dogane e Monopoli e verifica l'adempimento degli obblighi amministrativi e fiscali da parte dei soggetti vigilati e degli altri operatori.</p>

<h2>Missione</h2>

<p>L'Agenzia, come <b>Autorità Doganale</b>, esercita, a garanzia della piena osservanza della normativa comunitaria, attività di controllo, accertamento e verifica, relative alla circolazione delle merci ed alla fiscalità interna connessa agli scambi internazionali, garantendo peraltro dal comparto la riscossione di IVA comunitaria e dazi. <br> Svolge, inoltre, attività di prevenzione e contrasto degli illeciti extra tributari, quali i traffici illegali di prodotti contraffatti o non rispondenti alle normative in materia sanitaria o di sicurezza, armi, droga, beni del patrimonio culturale, traffico illegale di rigiuti, e commercio internazionale di esemplari di specie animali e vegetali minacciate di estinzione, protette dalla Convenzione di Washington. <br> Nell'ambito dell'<b>imposizione sulla produzione e sui consumi</b>, accerta i prodotti finiti e ne qualifica il carico fiscale, verifica e controlla la produzione, il consumo e gli scambi dei prodotti e delle risorse naturali soggetti ad <b>accisa</b>.</p>

<p>La missione dell’Agenzia, definita all’articolo 2 del nuovo Statuto, può essere declinata in 4 linee di azione principali:</p>

<ul>
	<li><p>favorire la crescita economica dell’Italia, facilitando la circolazione delle merci negli scambi internazionali;</p></li>

	<li><p>contribuire alla fiscalità interna e alla tutela degli interessi finanziari del Paese e dell’ Unione Europea, provvedendo alla riscossione di tributi specifici e alla lotta all’evasione e alle frodi, anche attraverso l’esercizio di poteri di polizia tributaria e giudiziaria;</p></li>

	<li><p>esercitare il ruolo di presidio dello Stato nei settori dei giochi e dei tabacchi, tutelando il cittadino attraverso il contrasto agli illeciti, garantendo gli interessi dell’erario attraverso la riscossione dei tributi, gestendo il mercato attraverso concessioni e atti regolamentari;</p></li>

	<li><p>concorrere alla sicurezza e alla salute dei cittadini, controllando le merci in ingresso nell’Unione Europea e contrastando fenomeni criminali come contrabbando, contraffazione, riciclaggio e traffico illecito di armi, droga, rifiuti, prodotti contraffatti, alimenti o farmaci non rispondenti alla normativa sanitaria vigente.</p></li>
</ul>

<p>ADM esercita attribuzioni di polizia giudiziaria e tributaria nei limiti definiti dall’<a href="../proc_penale/cpp.html#57">art. 57 c.p.p.</a>, dagli artt. 30 e 31 della <a href="../penale/L_07_01_1929.html">L. n. 4/1929</a>, dagli artt. <a href="TU_23_01_73.html">324 </a> e 325 del D.P.R. n. 43/1973 (TULD), dall’articolo 32 del D.L. n. 331/1993 convertito dalla L. n. 427/1993 e dagli artt.18, 19 e 58 del D.Lgs. n. 504/1995; curano gli adempimenti conseguenti, quali l’inoltro delle notizie di reato all’Autorità giudiziaria, il compimento delle attività e degli accertamenti irripetibili e urgenti, lo svolgimento di eventuali indagini delegate. </p>

<p>Il D.Lgs. 48/2010 ha introdotto delle semplificazioni alle procedure per dare maggiore trasparenza agli scambi internazioniali introducendo un sistema informatizzato per la circolazione dei prodotti sottoposti ad accise in regime sospensivo.</p>

<p>Dal mese di novembre 2020 sul stito dell'ADM è disponibile una sezione determinata OPERA: che consente di eseguire i pagamenti dei tributi amministrati dall'agenzia tramite la piattaforma PagoPA. Un'innovazione introdotta nella direttiva comunitaria è il sistema EMCS (Excise Movement Control System) che prevede che il documento amministrativo di accompagnamento dei prodotti sottoposti ad accise in regime sospsensivo, deve essere compilato in formato elettronico.</p>

<p>ADM esercita il controllo delle merci e dei rifiuti oggetto di scambi internazionali; può sottoporre a controllo i mezzi di trasporto e le spedizioni, nonché le persone che si trovino negli spazi doganali o che provengano dal confine dello Stato; esercita le predette funzioni di polizia giudiziaria e tributaria al fine di prevenire, accertare e reprimere le violazioni alla normativa tributaria, extratributaria; svolge attività di intelligence sui flussi commerciali a rischio che transitano per porti, aeroporti e valichi di frontiera;</p>

<h2>Statuto</h2>

<h3>Art. 1. Agenzia delle dogane e dei monopoli</h3>

<p>1. L’Agenzia delle dogane e dei monopoli, di seguito denominata “Agenzia”, istituita ai sensi dell’<a href="Dlgs_300_99.html#57">articolo 57</a> del decreto legislativo 30 luglio 1999, n. 300 e successive modifiche, di seguito denominato “decreto istitutivo”, ha personalità giuridica di diritto pubblico ed è dotata di autonomia regolamentare, amministrativa, patrimoniale, organizzativa, contabile e finanziaria. <br> 2. L’Agenzia è sottoposta all’alta vigilanza del Ministro dell’economia e delle finanze e al controllo della Corte dei conti che lo esercita secondo le modalità previste dalla legge. <br> 3. L’attività dell’Agenzia è regolata dal decreto istitutivo, dalle norme del presente statuto e dalle norme emanate nell’esercizio della propria autonomia. <br> 4. L’Agenzia ha la sua sede centrale in Roma.</p>

<h3>Art. 2 Missione</h3>

<p>L’Agenzia favorisce la crescita economica dell’Italia, facilitando la circolazione delle merci negli scambi internazionali. Contribuisce alla fiscalità interna e alla tutela degli interessi finanziari del Paese e dell’Unione Europea, provvedendo alla riscossione di tributi specifici e alla lotta all’evasione fiscale e alle frodi, anche attraverso poteri di polizia tributaria e giudiziaria. L’Agenzia esercita il ruolo di presidio dello Stato nei settori dei giochi e dei tabacchi, garantendo gli interessi dell’Erario attraverso la riscossione dei tributi, tutelando il cittadino attraverso il contrasto agli illeciti e gestendo il mercato attraverso concessioni e atti regolamentari. Concorre alla sicurezza e alla tutela dei cittadini, controllando le merci in ingresso nell’Unione Europea e contrastando fenomeni criminali come contrabbando, contraffazione, riciclaggio e traffico illecito di armi, droga, rifiuti, alimenti e farmaci non rispondenti alla normativa sanitaria vigente. <br> 2. L’Agenzia assicura, nelle materie di competenza, il supporto alle attività del Ministero dell’economia e delle finanze e la collaborazione con le altre Agenzie fiscali e con gli altri enti o organi che esercitano funzioni in settori della fiscalità di competenza statale. <br> 3. L’Agenzia presta la propria collaborazione, secondo gli indirizzi impartiti dal Ministro, alle Istituzioni dell’Unione Europea e svolge i compiti necessari per l’adempimento, nelle materie di competenza, degli obblighi internazionali assunti dallo Stato.</p>

<h3>Art. 3 Funzioni</h3>

<p>1. L’Agenzia, nel perseguimento della propria missione e dei propri scopi istituzionali, esercita in particolare le seguenti funzioni:</p>

<ol type="a">
	<li><p><b>amministrazione dei tributi doganali</b>, della fiscalità interna degli scambi internazionali e delle accise, assicurando l’accertamento, la riscossione e il contenzioso;</p></li>
	<li><p><b>gestione dei servizi doganali</b>, garantendo l’applicazione del codice doganale dell’Unione Europea e di tutte le misure, incluse quelle relative alla politica agricola e alla politica commerciale comune, connesse agli scambi internazionali;</p></li>

	<li><p><b>regolazione e controllo del comparto del gioco in Italia</b>, verificando costantemente gli adempimenti cui sono tenuti i concessionari e gli operatori del settore ed esercitando
una azione di contrasto al gioco illegale;</p></li>

	<li><p><b>gestione, in materia di tabacchi lavorati, delle procedure connesse alla riscossione delle accise</b>, nonché della tariffa di vendita al pubblico e dell’articolazione delle rivendite dei
prodotti da fumo. Vigila sulla conformità dei tabacchi lavorati alla normativa nazionale e comunitaria;</p></li>

	<li><p><b>prevenzione e contrasto dell’evasione tributaria e degli illeciti extratributari nelle materie di competenza</b>. A tal fine, in applicazione delle direttive impartite dal Ministro
dell’economia e delle finanze, cura in particolare l’analisi dei rischi e la gestione delle banche dati e svolge controlli, verifiche ed indagini con i poteri di polizia tributaria e giudiziaria attribuiti dalla legge al personale dell’Agenzia, anche attraverso la collaborazione con le altre autorità ed organismi nazionali, locali, dell’Unione Europea ed internazionali istituzionalmente preposti agli specifici ambiti operativi, anche tramite la sottoscrizione di appositi protocolli di intesa;</p></li>

	<li><p><b>gestione dei laboratori chimici</b>, assicurando l'equilibrio fra costi e benefici, anche attraverso l'offerta di servizi specialistici ad altri enti, imprese e privati;</p></li>

	<li><p><b>fornitura di servizi, nella materia di competenza, a privati, imprese ed altri enti</b>, sulla base di disposizioni di legge o di rapporti convenzionali e contrattuali;</p></li>

	<li><p><b>promozione e partecipazione ai consorzi</b> e alle società previsti dall’articolo 59, comma 5, del decreto istitutivo.</p></li>
</ol>

<h3>Art. 4 Principi generali di organizzazione e di funzionamento</h3>

<p>1. L’Agenzia è organizzata sulla base dei seguenti principi generali:</p>

<ol type="a">
	<li><p>legalità, trasparenza e imparzialità dell’azione amministrativa, conformandosi anche ai principi in materia di incompatibilità di cui al decreto legislativo 8 aprile 2013, n. 39;</p></li>

	<li><p>valorizzazione di stili di gestione orientati al conseguimento dei risultati, a una corretta e proficua conduzione delle relazioni sindacali, alla sperimentazione di soluzioni innovative in materia di pari opportunità e sostenibilità ambientale, all’assunzione responsabile di decisioni, allo sviluppo di rapporti cooperativi, alla consapevolezza della dimensione economica e sociale delle scelte gestionali e all’affermazione del senso etico dei fini pubblici primari;</p></li>

	<li><p>decentramento delle responsabilità operative, attraverso un’organizzazione interna centrale e periferica improntata a criteri di efficienza e flessibilità;</p></li>

	<li><p>semplificazione dei rapporti con gli utenti, mediante l’adozione di procedure atte ad agevolare l’adempimento degli obblighi fiscali;</p></li>

	<li><p>facilitazione dell’accesso ai servizi, ivi compresi quelli di assistenza e informazione, privilegiando lo sviluppo dei canali di comunicazione telematica e prevedendo, nel rispetto dei criteri di economicità e di razionale impiego delle risorse disponibili, un’adeguata diffusione sul territorio delle strutture di servizio agli utenti, conformandosi anche a quanto previsto dal decreto legislativo 14 marzo 2013, n. 33;</p></li>

 	<li><p>potenziamento dell’azione di contrasto agli illeciti tributari ed extratributari, anche individuando per gli organi centrali, regionali e locali dell’Agenzia aree differenziate di intervento;</p></li>

	<li><p>sviluppo di metodi di pianificazione aziendale e di forme di organizzazione del lavoro basate sull’interazione di gruppo e sulla attivazione di logiche di monitoraggio e valutazione dei risultati, ai fini di una gestione flessibile dei servizi e di una efficace integrazione delle attività.</p></li>
</ol>

<p>2. L’Agenzia è articolata in strutture centrali e territoriali.</p>

<h2 id="org">Art. 6. Organi</h2>

<p>1. Ai sensi dell’<a href="Dlgs_300_99.html#67">articolo 67</a> del decreto istitutivo, gli organi dell’Agenzia sono:</p>

<ol type="a">
	<li><p>il Direttore dell’Agenzia;</p></li>
	<li><p>il Comitato di gestione;</p></li>
	<li><p>il Collegio dei revisori dei conti.</p></li>
</ol>

<h2>Il Direttore dell’Agenzia</h2>

<p>Il <b>Direttore dell’Agenzia</b> è nominato con le modalità di cui all’articolo 67, comma 2, del decreto istitutivo, per una durata massima di tre anni. L’incarico è incompatibile con altri rapporti di lavoro subordinato pubblico o privato o di lavoro autonomo, nonché con qualsiasi altra attività professionale privata, anche occasionale, che possa entrare in conflitto con gli scopi e i compiti dell’Agenzia.

<h3>Competenze del Direttore dell’Agenzia</h3>

<p>1. Il Direttore dell’Agenzia è il legale rappresentante dell’Agenzia, la dirige e ne è responsabile, emanando tutti i provvedimenti che non siano attribuiti, in base alle norme del decreto istitutivo e del presente Statuto, ad altri organi. Il Direttore dell’Agenzia in particolare:</p>

<ol type="a">
	<li><p>presiede il Comitato di gestione e propone alla delibera dello stesso lo statuto, i regolamenti, gli atti generali che regolano il funzionamento dell’Agenzia, il documento di
budget, il bilancio di cui agli articoli <a href="../civile/cc.html#2423">2423</a> e seguenti del codice civile, i piani strategici aziendali e le spese che impegnino il bilancio dell’Agenzia per importi superiori all’ammontare di tre milioni di euro, la costituzione e la partecipazione ai consorzi e alle società di cui all’articolo 59, comma 5, del decreto istitutivo;</p></li>

	<li><p>determina le scelte strategiche aziendali, previa valutazione del Comitato di gestione;</p></li>

	<li><p>stipula la convenzione di cui all’<a href="Dlgs_300_99.html#59">articolo 59</a> del decreto istitutivo, sentito il Comitato di gestione e consultate, a termini dell’articolo 16, comma 2, del presente statuto, le organizzazioni sindacali;</p></li>

	<li><p>provvede alle nomine dei dirigenti, sottoponendo quelle relative ai responsabili delle strutture di vertice centrali e regionali alla valutazione preventiva del Comitato di gestione;</p></li>

	<li><p>determina gli indirizzi e i programmi dell’Agenzia anche per raggiungere i risultati previsti dalla convenzione e attribuisce le risorse necessarie;</p></li>

	<li><p>pone in essere gli atti di gestione ed esercita i relativi poteri di spesa e di acquisizione delle entrate, fatte salve le competenze demandate ai dirigenti;</p></li>

	<li><p>determina le forme e gli strumenti di collaborazione con le altre strutture dell’Amministrazione Finanziaria e con gli altri enti e organi che comunque esercitano funzioni in settori della fiscalità di competenza dello Stato, con il sistema delle autonomie locali, nonché con le altre autorità nazionali e locali e con le autorità ed organismi comunitari ed internazionali istituzionalmente preposti agli specifici ambiti operativi nella materie di competenza dell’Agenzia, anche tramite la sottoscrizione di appositi protocolli di intesa e dà attuazione agli indirizzi del Ministro ai fini del
coordinamento di cui all’articolo 56, comma 1, lettera d) del decreto istitutivo;</p></li>

	<li><p>partecipa alla contrattazione del comparto relativo alle cosiddette “funzioni centrali” ed alla sottoscrizione dei contratti integrativi e gli accordi collettivi dell’Agenzia;</p></li>

	<li><p>delega i Vicedirettori per l’esercizio di funzioni proprie e li incarica per lo svolgimento di attività specifiche o di rappresentanza alle sue dirette dipendenze fermo restando il
numero massimo di Vicedirettori previsto dalle norme.</p></li>

<p>2. Le attribuzioni del Direttore dell’Agenzia in caso di assenza dal servizio o impedimento temporaneo sono esercitate dal Vicedirettore con maggiore anzianità di servizio per gli atti indifferibili ed urgenti. Nel caso di contemporanea assenza del Direttore e dei Vicedirettori dell’Agenzia, gli atti urgenti ed indifferibili sono adottati dal Direttore di vertice di struttura centrale, presente in servizio, con maggiore anzianità di servizio nella prima fascia. Il Vicedirettore con maggiore anzianità di servizio sostituisce il Direttore per gli atti di ordinaria amministrazione nel caso di impedimento di durata superiore a 30 giorni, nonché in caso di cessazione a qualunque titolo dall’incarico.</p>

<h2>Comitato di gestione</h2>

<p>Il <b>Comitato di gestione</b> è nominato per la durata di tre anni, secondo le modalità stabilite dall’articolo 67, comma 3, del decreto istitutivo ed è composto da quattro membri, oltre al Direttore dell’Agenzia che lo presiede. Metà dei componenti sono scelti tra i dipendenti di pubbliche amministrazioni, ferma restando, ai fini delle scelte la legittimazione già riconosciuta a quelli rientranti nei settori di cui all’articolo 19 comma 6, terzo periodo del decreto legislativo 30/3/2001 n. 165, ovvero tra soggetti ad esse esterni dotati di specifica competenza professionale attinente ai settori nei quali opera l’Agenzia. I restanti componenti sono scelti tra i dirigenti dell’Agenzia. Con le medesime modalità si procede anche alla sostituzione dei singoli componenti cessati per qualsiasi causa dall'incarico.</p>

<p>Il Comitato di Gestione su proposta del Direttore dell’Agenzia:</p>

<ol type="a">
	<li><p>delibera sullo statuto, i regolamenti, gli atti generali che regolano il funzionamento dell’Agenzia, il documento di budget, il bilancio di cui agli articoli 2423 e seguenti del codice civile, i piani strategici aziendali e le spese che impegnino il bilancio dell’agenzia, per importi superiori all’ammontare di tre milioni di euro, la costituzione e la partecipazione ai consorzi e alle società di cui all’articolo 59, comma 5, del decreto istitutivo;</p></li>

	<li><p>fornisce una valutazione sulle scelte strategiche aziendali e sulle nomine dei dirigenti responsabili delle strutture di vertice centrali e regionali;</p></li>

	<li><p>valuta ogni questione che il Direttore dell’Agenzia ponga all’ordine del giorno delle riunioni del Comitato.</p></li>
</ol>

<h2>Collegio dei revisori dei conti</h2>

<p><b>Collegio dei revisori</b> dei conti è nominato per la durata di tre anni, ai sensi dell’articolo 67, comma 4, del decreto istitutivo ed è composto dal Presidente, da due membri effettivi e due supplenti iscritti al registro dei revisori contabili. I membri del collegio dei revisori possono essere confermati una sola volta. Il collegio dei revisori dei conti esercita le funzioni di cui all’articolo 2403 del codice civile, in quanto applicabile. Ai membri del collegio si applica l’articolo 2399 del codice civile. <br> 5. I compensi dei componenti degli organi collegiali sono stabiliti con decreto del Ministro dell’economia e delle finanze e sono posti a carico del bilancio dell’Agenzia.</p>

<p>Competenze del Collegio dei revisori dei conti</p>

<p>Il Collegio dei revisori dei conti:</p>

<ol type="a">
	<li><p>accerta la regolare tenuta dei libri e delle scritture contabili;</p></li>
	<li><p>vigila sull’osservanza della legge, del presente statuto e del regolamento di contabilità;</p></li>
	<li><p>esamina il budget e controlla il bilancio;</p></li>
	<li><p>accerta periodicamente la consistenza di cassa;</p></li>
	<li><p>redige le relazioni di propria competenza;</p></li>
	<li><p>può chiedere al Direttore dell’Agenzia notizie sull’andamento e la gestione dell’Agenzia, ovvero su singole questioni, riferendo al Ministro dell’economia e delle finanze le eventuali irregolarità riscontrate;</p></li>
	<li><p>svolge il controllo di regolarità amministrativo e contabile secondo le disposizioni di legge;</p></li>
	<li><p>esercita ogni altro compito relativo alla funzione dei revisori dei conti. I membri effettivi o, in loro assenza, i membri supplenti del Collegio assistono senza diritto di voto alle sedute del Comitato di gestione. I membri effettivi o, in loro assenza, i membri supplenti che, in un anno, non assistono senza giustificato motivo a più di due sedute del Comitato di gestione, decadono dall’ufficio. Sono considerati presenti anche i componenti che assistono a distanza alla riunione, purché collegati con le modalità di cui all’articolo 9, comma 5.</p></li>
</ol>

<p>I membri effettivi o, in loro assenza, i membri supplenti del Collegio assistono senza diritto di voto alle sedute del Comitato di gestione. I membri effettivi o, in loro assenza, i membri supplenti che, in un anno, non assistono senza giustificato motivo a più di due sedute del Comitato di gestione, decadono dall’ufficio. Sono considerati presenti anche i componenti che assistono a distanza alla riunione, purché collegati con le modalità di cui all’articolo 9, comma 5.</p>

<h2>Giochi</h2>

<p>In Italia l’organizzazione e l’esercizio dei giochi pubblici con vincita in denaro sono riservati allo Stato (art. 1 del d.lgs. 14aprile 1948, n. 496). I concessionari autorizzati possono operare unicamente attraverso un regime di mono concessione, come nel caso dei giochi numerici a totalizzatore nazionale o a quota fissa, oppure in un regime di pluriconcessione, come nel caso degli apparecchi da intrattenimento, le scommesse, il bingo e il gioco a distanza.</p>

<h2>Tabacchi</h2>

<p>L'attività di controllo sulla produzione, distribuzione e vendita dei tabacchi lavorati, dei prodotti liquidi da inalazione, nonché degli accessori al consumo dei tabacchi da fumo, è svolta da ADM che ha funzioni di vigilanza e controllo della riscossione e del versamento, sia delle accise gravanti sui tabacchi lavorati, che dell’imposta di consumo sui prodotti liquidi da inalazione (sigarette elettroniche) e sui prodotti accessori al consumo dei tabacchi da fumo (cartine, cartine arrotolate senza tabacco e filtri utilizzati per arrotolare sigarette).</p>

<h2>Struttura organizzativa</h2>

<p>In attuazione dell'art. 61, del D.Lgs. 300 del 1999, l'Agenzia delle dogane si è dotata di uno statuo, il quale ne definisce la struttura organizzativa, realizzando gli obiettivi di decentramento delle attribuzioni, potenziamento delle strutture e della formazione del personale, semplificazione delle procedure e autonomia organizzativa e funzionale, adeguata alle nuove esigenze del commercio internazionale. <br> L’Agenzia si articola in Strutture di vertice generale, centrali e territoriali (interregionali, regionali e interprovinciale per la regione Trentino-Alto Adige), con funzioni prevalenti di programmazione, indirizzo, coordinamento e controllo, e in Uffici locali (Uffici delle Dogane e Uffici dei Monopoli) con funzioni operative.</p>

<p>La struttura di <b>vertice generale</b>, denominata <b>Direzione Generale</b>, è composta dal Direttore dell’Agenzia, dal Vicedirettore, dagli Uffici e dal personale alle sue dirette dipendenze.</p>

<p>A livello territoriale, dal 2020 è articolato in tre livelli:</p>

<ol>
	<li><p>LIVELLO CENTRALE</p>

		<ul>
			<li><p>Direzione Gnerale</p></li>
			<li><p>n. 13 Direzioni centrali oltre al Servizio Autonomo Interventi nel Settore Agricolo (S.A.I.S.A).</p></li>
		</ul>

	</li>

	<li><p>LIVELLO REGIONALE/INTERREGIONALE</p>

	<ul>
		<li><p>n. 10 Direzioni regionali, interregionali e interprovinciali (BZ e TN) con funzioni d'indiritto, coordinamento e controllo).</p></li>
	</ul>

	<li><p>LIVELLO PERIFERICO (OPERATIVO)</p>

	<ul>
		<li><p>n. 84 Uffici delle Dogane, con funzioni operative nell'ambito territorale di competenza e con dipendenti Sezioni operative territoriali (SOT);</p></li>
		<li><p>n. 15 Laboratori chimici che svolgono attività di analisi merceologica a fini istituzionali, offrono servizi sul mercato, nei settori dell'industria dei prodotti organici, inorganici ed alimentari.</p></li>
	</ul>
</ol>

<p>Le strutture centrali, sono costituite da 13 direzioni:</p>

<ul>
	<li><p>Direzione Dogane;</p></li>
	<li><p>Direzione Affati Generali;</p></li>
	<li><p>Direzione Amministrazione e Finanza;</p></li>
	<li><p>Direzione Antifrode;</p></li>
	<li><p>Direazione <i>Internal audit</i>;</p></li>
	<li><p>Direzione Legale e Contenzioso;</p></li>
	<li><p>Direzione Organizzazione e <i>Digital Transformation</i>;</p></li>
	<li><p>Direzione Personale;</p></li>
	<li><p>Direzione Relazioni e progetti internazionali.</p></li>
</ul>

<h2>Uffici doganali</h2>

<p>Gli uffici doganali sono organi dell'amministrazione statale la cui funzione principale è sì la riscossione dei diritti doganali sulle merci che attraversano il confine doganale e che vengono messe in consumo nello Stato, ma anche l'espletamento, di compiti definiti extratributari, di natura economica, valutaria e di osservanza di norme non strettamente doganali connesse con l'entrata e l'uscita della merce (ad esempio sanitarie, igieniche, tutela del patrimonio artistico, zootecnico e agricolo etc.).</p>

<p>Ogni ufficio doganale ha una propria competenza territoriale e, conseguentemente, ogni operazione di esportazione di prodotti agricoli diretta verso Paesi terzi deve essere effettuata attraverso il passaggio della merce presso la dogana territorialmente competente e non presso qualsiasi dogana. In tal senso, con il Reg. Ce 800/1999, abrogato dal Reg. Ce 612/2009, è stato derogato l'articolo 161, par.5 del Codice Doganale Comunitario; l'art.5 del regolamento 612/2009 prevede esplicitamente che la presentazione della dichiarazione di esportazione deve essere effettuata esclusivamente presso la dogana competente per il luogo di carico (primo carico)</p>

<p>È opportuno ricordare che gli uffici doganali si distinguono in:</p>

<ul>

	<li><p>uffici doganali di confine (terrestri, marittime, aeree, stradali, lacuali), cioè dogane poste lungo la linea di confine nazionale;</p></li>
	<li><p>uffici doganli interni, cioè dogane site all'interno del territorio nazionale, spesso in zone ad alta concentrazione industriale e commerciale;</p></li>
</ul>

<h3>Gli Uffici locali(art. 9 del Regolamento di amministrazione)</h3>

<p>Gli Uffici delle dogane sono strutturati nelle aree di gestione dei tributi, delle verifiche dei controlli e delle attività antifrode, di gestione del contenzioso e di assistenza e informazione agli utenti. Svolgono le attività riguardanti la circolazione delle merci e dei viaggiatori, l’applicazione delle disposizioni in materia di fiscalità interna connessa agli scambi internazionali, di accise sulla produzione e sui consumi e di tassazione ambientale ed energetica. <br>Le funzioni operative sono svolte da strutture locali di livello dirigenziale e dalle Sezioni Operative Territoriali (SOT) e Sezioni Operative Laboratori Chimici, istituite dal Direttore dell’Agenzia, nell’ambito territoriale di ciascuna Direzione regionale, interregionale o interprovinciale. Facciamo un Esempio di quanto appena detto... <br>L’aeroporto di Ciampino è una SOT che è incardinata nella Direzione interregionale per il Lazio e l’Abruzzo –Ufficio delle Dogane di Roma 1. <br> Il numero, la dimensione e la competenza territoriale degli Uffici delle dogane sono determinati inbase alla domanda effettiva e potenziale, a parametri come il numero e la tipologia degli utenti, il tessuto socio-economico e le esigenze di diffusione dei servizi agli utenti. Nei comuni maggiori può essere istituito più di un ufficio: A Roma, Napoli e Genova ci sono 2 uffici, a Milano ce ne sono 3.</p>

<h2>Uffici dei Monopoli (art. 10 del Regolamento di amministrazione)</h2>

<p>Gli Uffici localiCome abbiamo visto per l’area Dogane, anche per l’area Monopoli le funzioni operative sono svolte da strutture locali di livello dirigenziale e da sezioni istituite dal Direttore dell’Agenzia su proposta del Vicedirettore competente. Allo stesso modo per il numero, la dimensione e la competenza territoriale degli Uffici dei Monopoli si tiene conto della domanda effettiva e potenziale, sulla base di parametri come il numero e la tipologia degli utenti, il tessuto socio-economico e le esigenze di diffusione dei servizi agli utenti, e possono avere Sezioni operative territoriali (le SOT).Gli Uffici dei Monopoli svolgono le attività riguardanti l’applicazione delle disposizioni vigenti in materia di Gioco pubblico e di Tabacchi esono strutturati nelle seguenti aree:</p>

<ul>
	<li><p>di gestione dei tributi e del monopolio in materia di giochi;</p></li>
	<li><p>di gestione delle accise e del monopolio in materia di tabacchi;</p></li>
	<li><p>dei controlli e riscossione</p></li>
	<li><p>del contenzioso.</p></li>
</ul>

<p>Sul territorio di competenza assicurano la programmazione e il conseguimento degli obiettivi relativi alla gestione amministrativa delle concessioni; al contrasto del gioco illegale; all’accertamento e riscossione dei tributi e irrogazione delle sanzioni; ala vigilanza e al controllo della regolarità normativa e contabile dei depositi di tabacchi lavorati; al recupero delle accise non versate; alla gestione amministrativa delle violazioni in materia di contrabbando e alla riscossione delle relative sanzioni e tributi evasi; alla gestione del contenzioso a livello locale.</p>

<h2>Testo unico delle disposizioni legislative in materia doganale del 23/01/1973 n. 43</h2>

<h3>Articolo 19 - Visite, ispezioni e controlli sui mezzi di trasporto e sui bagagli delle persone</h3>

<p>I funzionari doganali, per assicurare l'osservanza delle disposizioni stabilite dalle leggi in materia doganale e dalle altre leggi la cui applicazione è demandata alle dogane, possono procedere, direttemante od a mezzo dei militari della guardia di finanza, alla visita dei mezzi di trasporto di qualsiasi genere che attraversano la linea doganale in corrispondenza degli spazi doganali o che circolano negli spazi stessi. Quando sussistono fondati sospetti di irregolarità i mezzi di trasporto predetti possono essere sottoposti anche ad ispezioni o controlli tecnici particolarmente accurati diretti ad accertare eventuali occultamenti di merci Il detentore del veicolo è tenuto a prestare la propria collaborazione per l'esecuzione delle verifiche predette, osservando le disposizioni a tal fine impartite dagli organi doganali. Le disposizioni di cui ai precedenti commi si applicano anche nei confronti dei bagagli e degli altri oggetti in possesso delle persone che attraversano la linea doganale in corrispondenza degli spazi dognali o che circolano negli spazi stessi.</p>

<h2>L’attività di contrasto: il ruolo della Dogana</h2>

<p>Il codice penale costituisce la base giuridica che disciplina il contrasto alla <b>contraffazione</b> : gli artt. 473, 474, 517 ter e quater - prevedono diverse ipotesi criminose relativamente ai prodotti industriali con marchi o altri segni distintivi, nazionali o esteri, contraffatti o alterati, brevetti e prodotti agro-alimentari.</p>

<p>Le aziende ed i consumatori dipendono fortemente dalla capacità di reazione delle autorità preposte al contrasto delle violazioni dei diritti di proprietà intellettuale e alla commercializzazione delle merci contraffatte e usurpative. <br> La dogana svolge un ruolo importante nel coordinamento e nella pianificazione delle attività nazionali, unionali e internazionali di contrasto al predetto fenomeno. Infatti:</p>

<ul>
	<li><p>tutela il mercato nazionale e le imprese: come è noto la contraffazione è causa di impoverimento dell’economia di un Paese, frustrando la capacità di innovazione del sistema economico;
 protegge il mercato interno dell'UE dall’importazione di merci contraffatte provenienti dai Paesi terzi che entrano attraverso il territorio doganale italiano;</p></li>

	 <li><p>concorre a realizzare un dispositivo al contrasto alle attività delle organizzazioni criminali coinvolte nell’importazione e nella commercializzazione di prodotti contraffatti.</p></li>
</ul>

<p>I funzionari della dogana italiana, oltre alle attività amministrative, svolgono anche funzioni di polizia giudiziaria e tributaria; gli stessi:</p>

<ul>
	<li><p>proteggono il mercato interno dell'UE dall’importazione di merci contraffatte provenienti dai Paesi terzi che entrano attraverso il territorio doganale italiano;</p></li>

	<li><p>operano negli spazi doganali bloccando le merci sospettate di contraffazione per accertare l’autenticità dei prodotti e tutelare i titolari dei diritti;</p></li>

	<li><p>svolgono indagini sull’intero territorio su delega dell’Autorità giudiziaria procedendo alla visita delle merci e al loro sequestro, ai controlli a posteriori con accesso presso i locali commerciali delle aziende, così come previsto dal codice doganale e dalle norme nazionali.</p></li>
</ul>

<h3>F.A.L.S.T.A.F.F.</h3>

<p><b>F.A.L.S.T.A.F.F.</b>: Fully Automated Logical SysTem Against Forgery Fraud In the last few years, counterfeiting has become a phenomenon of huge proportions as it seriously threatens international safety and security, consumer health and economic growth. Customs authorities are called to counter any possible infringement or abuse of correct rules of free trade - pps (555 KB), having regard at the same time to the ever-pressing need for a smooth trade flow. Therefore, the main goal is to protect legitimate free trade without impeding it. In such a context, the Project of Fight against Counterfeiting worked out by the Italian Customs Agency is hinged on a Multimedia Data Base of genuine products, which is included in the AIDA Information System (Customs and Excise Integrated Automation) of the Agency. This Data Base is fed by the rightholders themselves and allows, among others, to compare particulars identifying products suspected of being counterfeited with particulars identifying genuine products. In brief, any firm/rightholder applying for customs protection generates a form in the Data Base. The form may contain all technical information details identifying each product. Images of the products and a map of their customs routes are also available in the Data Base. Customs officers can query the Data Base and obtain results in real time. In case of applications for customs action, they can address to experts of trade associations and/or quality certification bodies for the products concerned. The Data Base also shows the Customs Control Circuit and allows for the definition of further risk profiles giving rise to corresponding actions aimed at protecting trademarks. The Customs Control Circuit screens, in real time, all import and export declarations submitted to customs and directs them automatically to the relevant control channels matching those risk profiles, which are also established on the basis of parameters quoted on the forms by the rightholders.Implementing this system is the first positive step of the Italian Customs Agency to meet some of the most urgent needs resulting from the first World Congress on the Fight Against Counterfeiting – identifying the highest possible number of counterfeit products and counterfeiting strategies and take the fastest possible action in this respect. These goals can only be achieved through electronic means.</p>


<h2>Sinergia con Corpi dello Stato aventi attribuzioni di polizia</h2>

<p>All'interno degli spazi doganali, la Guardia di Finanza agisce congiuntamente con i funzioniai dell'Agenzia delle Dogane per assicurare l'osservanza delle disposizioni stabilite dalle leggi in materia doganale, i militari del Corpo svolgono compiti di collaborazione, vigilanza ed assistenza ai sensi dell'art. 19 del D.P.R. n.43/1973, applicando le disposizioni di cui al successivo art. 325 ai fini della verbalizzazione;</p>

<p>L'art. 4 del D.Lgs. n. 195/2008 individua e disciplina, in capo ai funzionari dell'Agenzia delle dogane e ai militari dell Guardia di finanza, i poteri di accertamento e contestazione delel violazioni alla normativa in commento. Qualora nel corso degli accertamenti emergano fatti e situazioni che potrebbero essere correlati al riciclaggio e al finanziamento del terrorismo, ancorché le somme di denato contante al seguito siano inferiori alla soglia fissata dei 10.000 euro, l'ADM fornisce notizie e dati all'Unità di informazione finanziaria per l'adempimento delle proprie funzioni istituzionali. I reparti della Gdf procedono, a loro volta, all'autonomo approdondimento dei contesti informativi rilevati nel corso dell'attività di servizio in argomento.</p>

<p>L'Agenzia delle dogane e la Guardia di finanza scambiano le informazioni raccolte ai sensi del presente decreto con le omologhe autorità di altri Stati membri, qualora emergano fatti e situazioni da cui si evinca che somme di denaro contante sono connesse ad attività di riciclaggio e di finanziamento del terrorismo.</p>

<h3>I Memoranda d’intesa</h3>

<p>Nel corso degli anni l’Agenzia ha stipulato una serie di Protocolli di collaborazione e Memorandum d’intesa con Associazioni di categoria, Enti rappresentativi e altre Autorità, tutti finalizzati a:

<ul>
	<li><p>incrementare la cooperazione, tra le rispettive organizzazioni, per prevenire e contrastare, con sempre maggiore efficacia, i traffici illeciti di prodotti non rispondenti alla normativa in materia di sicurezza, di prodotti contraffatti e di merci usurpative;</p></li>
 prevedere attività di informazione, promozione e diffusione delle procedure recentemente introdotte dall’Agenzia delle Dogane al fine di agevolare la fluidità delle operazioni doganali, come l’audit 		<li><p>doganale delle imprese e degli operatori economici nonché avviare attività congiunte di formazione ed informazione per le problematiche di materia doganale e di sicurezza dei prodotti;</p></li>
 scambiare informazioni e condurre attività di monitoraggio sui flussi del commercio internazionale relativi allo specifico settore merceologico, al fine di verificare il rispetto della vigente normativa nazionale e comunitaria sui rifiuti;</p></li>
	<li><p>promuovere ed aggiornare la conoscenza del progetto FALSTAFF, attivato dall’Agenzia delle Dogane al fine di arricchire la banca dati multimediale dei prodotti autentici utilizzata nella lotta alla contraffazione.</p></li>
</ul>

<ul>
	<li><p>Sicurezza dei prodotti. Convenzione tra Ministero delle Attività produttive, Agenzia delle Dogane, Associazione Nazionale Fabbricanti Articoli Ottici (ANFAO) e Istituto italiano per la Certificazione dei Prodotti ottici (Certottica) - pdf (165 KB)</p></li>
	<li><p>Accordo Agenzia Dogane – Guardia di Finanza sulla Banca dati delle immagini scanner</p></li>
	<li><p>Protocollo d'intesa Agenzia Dogane – Comando Carabinieri, per il contrasto al traffico illecito di rifiuti, di sostanze pericolose e radioattive - pdf (1,90 MB)</p></li>
</ul>

<p>Tra i settori di intervento sul fronte della contraffazione, nel settore <b>farmaceutico</b> l’Agenzia partecipa alla Task Force nazionale IMPACT ITALIA, di cui fanno parte, tra gli altri, l’A.I.F.A. (Agenzia Italiana del Farmaco), il Comando Carabinieri del N.A.S. e il Ministero della Salute, compagine deputata al contrasto della contraffazione farmaceutica.</p>

<h2>Principali imposte di competenza dell'Agenzia ADM</h2>

<p>In Italia, la gestione delle <a href="../../economics/accise.html">accise</a> viene curata dall'Agenzia delle dogane e dei monopoli. ADM garantisce il controllo sulla produzione, deposito movimentazione e consumo dei prodotti sottoposti ad accise. La normativa europea di riferimento è costituita dalla Direttiva 2008/118 recepita a livello nazionale dal "Testo Unico Accise", ovvero il D. lgs. 26 ottobre 1995, n. 504. </p>

<p>L’accisa è un’<a href="../../economics/imposte.html">imposta indiretta</a> sulla produzione e sui consumi applicata a determinate tipologie di prodotti che sorge nel momento in cui questi vengono fabbricati o importati e che diventa esigibile quando avviene l’immissione in consumo dei medesimi, in base ad aliquote di imposta dipendenti dalla specifica destinazione d’uso. Nel caso del gas naturale e dell’energia elettrica l’accisa sorge e diventa esigibile al momento della fornitura agli utenti finali o quando viene consumata per uso proprio. </p>

<p>ADM governa l’applicazione della normativa nazionale ed unionale relativa alle accise sui prodotti energetici, sul gas naturale, sui prodotti alcolici e sull’energia elettrica, alle imposte di consumo sugli oli lubrificanti e alla tassazione sulle emissioni di anidride solforosa e di ossidi di azoto. Presiede alle procedure connesse all’accertamento e alla riscossione delle imposte gravanti su tali prodotti e garantisce l’attività di vigilanza e di controllo sulla produzione, sulla detenzione nonchè sulla circolazione degli stessi. <br> Si distinguono i seguenti settori di imposta:</p>

<ul>
	<li><p>Prodotti energetici;</p></li>
	<li><p>Gas naturale;</p></li>
	<li><p>Prodotti alcolici;</p></li>
	<li><p>Energia elettrica;</p></li>
	<li><p>Tabacchi.</p></li>
</ul>

<p>L' IVA all'importazione è configurata come un diritto doganale, nell'ampia accezione fornita dall'art. 34 del d.P.R. n. 43/1973, e deve essere collocata tra i diritti riscossi dalla dogana di cui all'art. 2, comma 1, lett b), D.Lg. n.546/1992, cui si richiama l'artl. 18 del D.Lg. n. 471/1997.</p>

<h2 id="lab">Laboratori chimici</h2>

<p>ADM può contare su 15 laboratori, che in base alle proprie specializzazioni supportano le attività di verifica e controllo di tutti gli Uffici delle Dogane. Ai sensi dell'art. 63, comma 2, D.Lgs. n. 300/199, «l'Agenzia gestisce con criteri imprenditoriali i laboratori doganali di analisi; può anche offrire sul mercato le realtive prestazioni». </p>

<p>I Laboratori Chimici dell’Agenzia delle Dogane e dei Monopoli, nascono nell’anno 1886 come Organo consultivo dell’Amministrazione Finanziaria, o meglio doganale, italiana (l’allora “Laboratorio chimico delle Gabelle”). <br> Attualmente sono deputati a compiti di ricerca e di analisi merceologica rivolti soprattutto alla sfera dell’import-export come pure ad importanti produzioni industriali nazionali (tabacchi, sali, zuccheri, e poi anche prodotti petroliferi, alcoli), per l’esatta applicazione della Tariffa doganale e delle imposte di fabbricazione, nonché all’analisi per soggetti privati in regime di mercato e in collaborazione con le forze dell’ordine. <br> In oltre un secolo di attività i Laboratori Chimici hanno assunto sempre più rilevanza ed importanza, sia sotto il profilo tecnico che scientifico in ambito nazionale ed Europeo, come laboratori all’avanguardia nei diversi ambiti merceologici in cui operano, dalle analisi in campo agroalimentare, a quelle sui giocattoli, sulle droghe, nonché di recente sulle mascherine facciali ad uso medico. <br> Tutti i laboratori chimici dell’Agenzia Dogane e Monopoli sono accreditati da ACCREDIA, l’Ente nazionale unico di accreditamento, come Laboratorio multisito con numero di accreditamento n. 1831. <br> I servizi chimici dell’Agenzia delle Dogane e dei Monopoli sono attualmente incardinati all’interno della Direzione Antifrode e Controlli dell'Agenzia e sono costituiti da 15 sedi distribuite su tutto il territorio nazionale e da una Struttura Centrale, l’”Ufficio Laboratori”, dotata anch’essa di un proprio laboratorio chimico, che si occupa dell’attività di indirizzo e coordinamento delle Direzioni Territoriali in merito alle analisi chimiche, alla gestione del sistema di qualità dei laboratori, oltre che dell'organizzazione di Proficiency Test e delle attività di marketing relative alla fornitura dei servizi di laboratorio in regime di mercato. <br> I 15 laboratori chimici dell’Agenzia delle Dogane e dei Monopoli e l’Ufficio Laboratori sono tutti accreditati da ACCREDIA come Laboratorio multisito, con numero di accreditamento n. 1831. <br> Il laboratorio multisito è articolato in più unità decentrate, denominate sedi secondarie, e in una struttura centrale, in cui sono accentrate una serie di attività e funzioni. Tutte le attività delle sedi, sia centrale che secondarie , periferiche sono riconducibili ad un unico sistema di gestione per la qualità.
L’accreditamento attesta la competenza tecnica, l’indipendenza e l’imparzialità delle attività dei laboratori in conformità ai requisiti previsti dalla norma UNI CEI EN ISO/IEC 17025:2018 e ai documenti ACCREDIA. L’accreditamento assicura che i risultati delle prove analitiche accreditate siano accettati con fiducia sia in Italia, che sia all’estero.</p>

<p>I Laboratori chimici dell’Agenzia hanno compiti di ricerca e analisi merceologica nella sfera dell’import-export e delle produzioni industriali nazionali (tabacchi, sali, zuccheri, prodotti petroliferi, alcoli) per l’esatta applicazione della Tariffa doganale e delle imposte di fabbricazione, nonché nell’analisi per soggetti privati in regime di mercato e in collaborazione con le forze dell’ordine. </p>

<p>Con le loro 15 sedi diffuse su tutto il territorio nazionale, i Laboratori chimici di ADM garantiscono una serie di attività tecnologicamente avanzate, in grado di estrinsecarsi attraverso una corretta efficacia dei risultati.<br> Il settore Proficiency Testing (settore PT), parte dell'Ufficio Laboratori della Direzione Antifrode e Controlli, è la prima Struttura in Italia ad aver ottenuto l'accreditamento, in conformità alla norma <b>UNI EN ISO/IEC 17043:2010</b>, da ACCREDIA (l'Ente Unico nazionale di accreditamento designato dal governo italiano), che attesta ufficialmente la competenza gestionale e tecnica ad organizzare circuiti di correlazione, detti "proficiency testing". Per quanto concerne l’accreditamento del numero di prove certificate dall’ente nazionale ACCREDIA, i laboratori di ADM sono accreditati per un numero di prove superiore a 560. <br> Ogni laboratorio è specializzato in uno o più settori merceologici ed è collegato con tutti gli altri e con gli Uffici centrali tramite sistemi di videoconferenza ad alta definizione. Attraverso il sistema informatico denominato SISLAB, integrato nella piattaforma informativa doganale AIDA (Automazione integrata dogane accise), i campioni vengono automaticamente indirizzati verso il laboratorio specializzato più disponibile, per mezzo di un sofisticato algoritmo di assegnazione, assicurando in tal modo la riduzione dei tempi di attesa dell’analisi. Un vettore nazionale provvede al recapito fisico del campione. All’interno del laboratorio, ogni campione soggetto a controlli analitici è gestito dall’applicativo LIMS (Laboratory Information Management System) interfacciato con il sistema SISLAB. <br> Fra i compiti istituzionali dei Laboratori chimici si distinguono quelli per la lotta al traffico illecito delle sostanze stupefacenti, il controllo delle merci che contengono organismi geneticamente modificati (OGM), l’analisi delle gemme e dei metalli preziosi, il contrasto all’inquinamento ambientale (controllo dello zolfo e dei metalli pesanti nei prodotti energetici).</p>

<p>Tutte le attività inerenti a prove e misure vengono svolte in accordo con le normative nazionali, comunitarie ed internazionali vigenti. Ogni azione - dall’analisi di fattibilità preliminare fino alla redazione “normalizzata” dei rapporti di prova - è conforme alle procedure redatte secondo quanto previsto dalla norma EN ISO/IEC 17025. Ciò consente, attraverso la uniformità dei comportamenti e delle metodologie di prova, di assicurare la qualità dei risultati.</p>

<p>Le attività svolte da ADM per il contrasto dei traffici illeciti di sostanze stupefacenti. I controlli possono riguardare merci o viaggiatori e sono effettuati sia di iniziativa, sulla base di specifiche analisi di rischio, sia in collaborazione con le Forze di Polizia. <br> In caso di esito positivo dei controlli, secondo quanto stabilito dal DPR 309/1990 (Testo unico delle leggi in materia di disciplina degli stupefacenti e sostanze psicotrope) e dal codice di procedura penale, ADM presenta la notizia di reato alla Procura della repubblica ed effettua, attraverso i propri laboratori chimici, le analisi per l’individuazione del principio attivo.</p>

<p>ADM gestisce i laboratori chimici di Stato a supporto delle attività di vigilanza e antifrode, negli ambiti delle Accise, Dogane e Monopoli per il presidio degli scambi commerciali presso gli spazi e le linee doganali e delle filiere di prodotti energetici, alcoli, tabacchi e assimilati, per la tutela della salute e della sicurezza pubblica.</p>

<p>L’assicurazione della qualità dei risultati di prova è inoltre garantita dalla partecipazione a circuiti interlaboratorio organizzati dal Settore Proficiency Testing dell’Agenzia, prima Struttura in Italia accreditata da ACCREDIA in conformità alla norma UNI EN ISO/IEC 17043, e dall’utilizzo, per alcune categorie di prodotti, di Metodi Ufficiali dell’Agenzia, emessi dall’Ufficio Laboratori della Direzione Antifrode e Controlli, centro di riferimento nazionale per l’emissione di metodi ufficiali. <br> I metodi attualmente emessi sono i seguenti (MAD: Metodo ufficiale Agenzia delle Dogane e dei Monopoli):</p>

<ul>
 <li><p>MAD 01:2019 rev. 2 - Determinazione del Δ9-Tetraidrocannabinolo (Δ9-THC) e altri cannabinoidi mediante gascromatografia</p></li>
 <li><p>MAD 02:2014 rev.0 - Mischie binarie di fibre tessili: fibre proteiche e altre fibre</p></li>
 <li><p>MAD 03:2015 rev.1 - Determinazione della 3,4-metilendiossimetamfetamina (MDMA o ecstasy)</p></li>
 <li><p>MAD 04:2015 rev.2 - Determinazione dell’eroina e della 6-MAM mediante gascromatografia</p></li>
 <li><p>MAD 05:2017 rev.2 - Determinazione della cocaina mediante gascromatografia</p></li>
</ul>

<h3>Pareri tecnici per la definizione dell’aliquota IVA</h3>

<p>L’Ufficio Tariffa e Classificazione è competente anche per il rilascio dei pareri tecnici, previsti dal par. 9 della Circolare 32/E del 2010, da allegare a corredo delle istanze di interpello, ex articolo 11 della legge n. 212 del 2000, aventi ad oggetto la richiesta di individuazione dell’aliquota IVA applicabile alla cessione di beni ricompresi nella Tabella A allegata al DPR 26 ottobre 1972, n. 633. <br> Tale Tabella individua nella parte I “i prodotti agricoli ed ittici” per i quali è possibile applicare le detrazioni forfetizzate, mentre nelle parti II, II bis e III i beni e servizi suscettibili di godere delle aliquote IVA ridotte del 4% 5% o del 10%. <br> Al fine dell’individuazione dei beni cui possono applicarsi tali trattamenti fiscali, la Tabella opera un rinvio alla Nomenclatura Combinata. <br> Per l’individuazione della corretta voce doganale è necessario procedere all’accertamento tecnico del prodotto, teso ad acclarare l’effettiva composizione e qualificazione della merce. <br> 
L’istanza deve riportare una descrizione dettagliata della merce e deve essere corredata di eventuali schede tecniche, foto, analisi chimiche e campioni. <br> Il parere tecnico viene rilasciato in 120 giorni. Nel caso in cui sia necessario espletare l’analisi del campione merceologico da parte dei Laboratori chimici doganali, tale termine è sospeso fino all’esito delle analisi. <br> Le istanze devono essere presentate espressamente ai sensi della Circolare 32/E del 2010 e trasmesse all’indirizzo di posta elettronica certificata dir.dogane@pec.adm.gov.it. <br> I campioni merceologici vanno inviati all’Ufficio Tariffa e Classificazione, Via Mario Carucci n. 71, 00143 – Roma.</p>

<h2>Contraffazione</h2>

<p>Con più di due bottiglie su tre riempite in Italia che contengono olio di oliva straniero l’ausilio delle nuove tecnologie rivoluzionarie come il QR-code (Glifitaly) sulle etichette del prodotto è fondamentale per combattere i rischi di frodi e assicurare la possibilità di fare una scelta di acquisto consapevole ai consumatori italiani. Ad affermarlo è il presidente della Coldiretti Roberto Moncalvo nel commentare a Tuttofood l’arrivo della certificazione dell’Agenzia delle dogane e dei monopoli sulle bottiglie di olio extra vergine di oliva garantite dal marchio di tracciabilità 100% italiano di Unaprol.<br> “Si tratta di un esempio di collaborazione tra pubblico e privato – ha sostenuto Moncalvo – per combattere le contraffazioni in un settore particolarmente sensibile dopo il crollo della produzione italiana che si è più che dimezzata ad appena 200 milioni di chili a fronte di un import che nel 2016 è stato di ben 530 milioni di chili”. <br> Nel dettaglio, l’accordo prevede la registrazione del marchio “I.O.O.% qualità italiana” di proprietà di Unaprol nella banca dati dell’Agenzia (Falstaff) per la tutela dei diritti di proprietà intellettuale e la possibilità di apporre un QR-code sulle etichette del prodotto certificato, utilizzando in tal modo le funzionalità dell’applicazione Glifitaly sviluppata dall’Agenzia e consentendo ai consumatori, in possesso di uno smartphone, di risalire alla originalità del prodotto e ai dati identificativi del produttore. <br> L’Italia è secondo produttore mondiale di olio di oliva con un patrimonio di 250 milioni di ulivi ed è l’unico Paese con 533 varietà di olive e 43 oli tutelati dall’Unione Europea. Si tratta di una risorsa ambientale, economica ed occupazionale del Paesi in una situazione in cui in una sola generazione- sono praticamente raddoppiati i consumi mondiali di olio di oliva con un balzo del 73% negli ultimi 25 anni che ha cambiato la dieta dei cittadini in molti Paesi, dal Giappone al Brasile, dalla Russia agli Stati Uniti, dalla Gran Bretagna alla Germania.</p>

<h2>Vigilanza e Antifrode</h2>

<p>ADM adotta modelli di gestione dei rischi e di intelligence, per prevenire e contrastare l'evasione tributaria e gli illeciti extra-tributari inerenti al traffico di merci e valuta, anche digitali, alle filiere degli alcoli, oli minerali, energia elettrica, gas naturale, giochi, tabacchi e assimilati. Svolge controlli, ispezioni e indagini, anche in collaborazione con Forze di Polizia, organi internazionali e su delega dell'Autorità giudiziaria anche contabile ed europea.</p>

<h2>Collaborazione ADM EPPO</h2>

<p>Quello tra l’Agenzia delle accise, dogane e monopoli e la <a href="../europeo/EPPO.html">Procura europea, EPPO</a> è un accordo importante, che aggiunge ancora più valore all’azione investigativa nazionale e internazionale. A siglarlo sono stati il direttore generale di Adm, Marcello Minenna, e il viceprocuratore capo di Eppo, Danilo Ceccarelli.<br> Le due istituzioni coopereranno per contrastare insieme atti criminosi, come frodi e contrabbando. Una collaborazione preziosa, che permetterà anche alle attività della polizia giudiziaria di essere molto più efficaci e di operare in maniera più solida in ambito sovranazionale. Questa intesa mira a determinare una riduzione notevole di traffici illeciti di droga, farmaci, rifiuti e beni alimentari. L’Italia è, infatti, il paese più toccato da queste tipologie di reati e il danno economico che il nostro paese subisce si aggira intorno al 35% del totale europeo. </p>

<h2>Il logo dell’Agenzia</h2>

<p>Con la determinazione direttoriale del 15-3-2022 è stato adottato il nuovo logo dell’Agenzia delle Dogane e dei Monopoli. Esso si compone dell’<b>emblema dello Stato di colore blu</b>, affiancato dalla scritta “AGENZIA “in caratteri di colore blu, disposti in linea verticale, uno sotto l’altro, tra due linee rette di altezza pari all’altezza dell’emblema dello Stato, una di colore verde (la linea a sinistra) e una di colore rosso (la linea a destra) nonché dall’acronimo ADM di colore blu, composto di caratteri disposti in linea orizzontale e di grandezza pari all’altezza delle due linee rette. Le lettere dell’acronimo definiscono anche il <i>payoff</i> dell’Agenzia: A di “Accise”, D di “Dogane “e, infine, M di “Monopoli”. “<i>Nec spe nec metu</i>” (Né con speranza, né con timore) è il motto in lingua latina che campeggia nel logo dell’Agenzia e può essere inteso come un invito ad una vita stoica, ad accettare appunto senza speranza né timore gli eventi e avverstità. <br> Tutte le strutture dell’Agenzia devono redigere atti e corrispondenza, con efficacia interna ed esterna, utilizzando il logo così come descritto.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
