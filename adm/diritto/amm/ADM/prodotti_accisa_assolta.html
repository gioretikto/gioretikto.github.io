<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Prodotti comunitari ad accisa assolta">
	<title>Prodotti comunitari ad accisa assolta</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1><b>Prodotti comunitari ad accisa assolta</b></h1>

<p>I prodotti immessi in consumo in un altro Stato membro sono soggetti al pagamento dell’accisa se detenuti a scopo commerciale nel territorio dello Stato. <br> L’accisa è dovuta per la detenzione dei suddetti prodotti:</p>

<ul>
	<li><p>da un soggetto, diverso dal privato, esercente deposito fiscale o avente la qualifica di destinatario registrato che deve garantirne il pagamento ovvero</p></li>
	<li><p>da un rappresentante del soggetto comunitario che ne effettua la fornitura, purché i prodotti siano detenuti da un privato, non acquistati per uso proprio (ma riconosciuti come tali), dallo stesso trasportati e non destinati ad essere forniti a titolo oneroso.</p></li>
</ul>

<p>Il rappresentante, garante del pagamento dell’accisa, deve avere sede nello Stato italiano ed essere preventivamente autorizzato dal competente Ufficio dell’Amministrazione finanziaria.</p>

<p>I prodotti già <b>assoggettati ad accisa in un altro Stato membro</b>, acquistati da un soggetto stabilito nel territorio dello Stato - privato ovvero che, pur esercitando una attività economica, agisca in qualità di privato - e spediti o trasportati nel territorio dello Stato direttamente o indirettamente dal venditore o per suo conto, <b>sono soggetti ad accisa nel territorio italiano</b>. <br> Il debitore dell’accisa è il rappresentante fiscale designato dal venditore, avente sede in Italia e preventivamente autorizzato dall’Amministrazione finanziaria.</p>

<h2>Circolazione delle merci ad accisa assolta</h2>

<p>Per la movimentazione di prodotti ad accisa assolta verso altri Paesi dell'U.E., come previsto all'articolo 9 del Decreto ministeriale 25 marzo 1996, n. 210, dovrà essere emesso il documento DAS (Documento di Accompagnamento Semplificato) e, in base all'articolo 11 del medesimo Decreto, lo speditore sarà tenuto a prestare, anche in solido con il destinatario, una cauzione a garanzia del pagamento dell'accisa nel Paese di destinazione. Tali adempimenti sono richiesti per attestare la ricezione dei prodotti nel Paese di destinazione e garantire l'applicazione della corretta tassazione sugli stessi.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
