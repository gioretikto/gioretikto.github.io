<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Preavviso di rigetto">
	<title>Preavviso di rigetto</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il preavviso di rigetto. Le modifiche del D.L. 76/2020</h1>

<p>Il <b>preavviso di rigetto</b> (o comunicazione dei motivi ostativi all'accoglimento dell'istanza), è previsto dall'<a href="241_90.html#10">art. 10-bis</a> della L. 241 del 1990 (introdotto dalla L. 11 febbraio 2005, n. 15) ed è stato da ultimo incisivamente modificato dal D.L. 16 luglio 2020, n. 76 (c.d. decreto semplificazioni), convertito con L. 11 settembre 2020, n. 120.<br> L'istituto, che trova applicazione nei <b>soli procedimenti ad istanza di parte</b>, rende possibile un ultimo momento di <b>contraddittorio tra P.A. e privato</b> prima dell'emanazione del provvedimento finale, in tutti i casi in cui il soggetto pubblico si sia determinato nel senso di adottare un <b>provvedimento negativo</b>. Il preavviso di rigetto si colloca dunque tra la fase istruttoria e quella decisoria: per comunicare al soggetto che ha presentato l'istanza le ragioni che ne impediscono l'accoglimento, l’amministrazione deve infatti aver prima esaminato e valutato gli elementi di fatto e le ragioni giuridiche, acquisiti d'ufficio o rappresentati dagli stessi soggetti interessati. Si tratta di atto endoprocedimentale, non ancora definitivo, essendo previsto il diritto degli istanti di presentare per iscritto, nel termine di <b>10 giorni</b> dal ricevimento della comunicazione, le loro osservazioni, eventualmente corredate da documenti, al fine di far mutare avviso all’'amministrazione medesima.<br> Quanto alla forma della comunicazione, il preavviso di rigetto:</p>

<ul>
	<li><p>deve essere <b>personale</b>;</p></li>
	<li><p>va effettuato <b>in forma scritta</b>, salve le ipotesi in cui la PA. ritenga preferibile convocare personalmente gli istanti.</p></li>
</ul>

<p>Quanto agli <b>effetti</b>, il preavviso di rigetto interrompe i termini per la conclusione del procedimento, che, per espressa previsione normativa, cominciano nuovamente a decorrere dalla data in cui l'istante presenta le osservazioni o, in mancanza, dalla scadenza del termine per l'esercizio di tale diritto. <br> A seguito della comunicazione dei motivi ostativi, si apre una <b>nuova fase istruttoria</b>, nel corso della quale l’istante può rimodulare e riformulare l'istanza, tenendo conto delle indicazioni rappresentate dalla P.A. Il preavviso di rigetto, quando il contraddittorio con l’istante non abbia condotto l’amministrazione a mutare le proprie determinazioni, <b>deve essere seguito dal provvedimento definitivo di rigetto dell'istanza</b>.<br> Il nuovo quarto periodo dell'articolo 10-bis indica puntualmente il contenuto dell'eventuale rigetto, imponendo all’amministrazione di esporre con esso non solo le ragioni del mancato accoglimento delle osservazioni presentate dall'istante, ma (ed è questa la fondamentale novità introdotta dal D.L. 76 del 2020) anche i <b>motivi ostativi ulteriori</b> emersi a seguito del contraddittorio. <br>Con l'importante conseguenza per cui, in caso di annullamento del provvedimento e conseguente <b>nuovo esercizio del potere</b>, l’<b>amministrazione non potrà addurre per la prima volta motivi ostativi che già emergevano dall’istruttoria</b> del provvedimento annullato. <br> Il preavviso di rigetto diviene così anche strumento per responsabilizzare l’amministrazione in ordine alla completezza dell'istruttoria e per imporre una integrale discovery delle ragioni ostative all'accoglimento, impedendo che le stesse vengano frammentate in più provvedimenti negativi. Si tratta di un'importante applicazione dei principi di <b>correttezza</b> e <b>buona fede</b>, ora imposti all’amministrazione dall'art. 1, comma 2-<i>bis</i> della L. 241 del 1990. <br> La natura endoprocedimentale dell’atto ne determina la <b>non autonoma impugnabilità</b>, in quanto <b>atto non immediatamente lesivo</b>.</p>

<p>È necessario in conclusione chiedersi se l’<b>omessa comunicazione del preavviso di rigetto</b> implichi il prodursi di un vizio idoneo a determinare la caducazione giurisdizionale del provvedimento finale o se invece sia possa essere neutralizzata in termini analoghi all’omessa comunicazione di avvio. <br> Un indice negativo, in tal senso, emerge dalle modifiche introdotte, con la stessa L. 120 del 2020, all'<a href="241_90.html#21_8">art. 21-octies</a>, co. 2, L. 241 del 1990, che al secondo periodo esclude l’annullabilità del provvedimento amministrativo per mancata comunicazione dell'avvio del procedimento “qualora l'amministrazione dimostri in giudizio che il contenuto del provvedimento non avrebbe potuto essere diverso da quello in concreto adottato”. <br> Il nuovo terzo periodo ora <b>espressamente esclude</b> che la riportata disposizione sia applicabile al <b>caso di omesso preavviso di rigetto</b>, così facendo definitivamente tramontare l'opposto orientamento giurisprudenziale, che valorizzava l'omogeneità di <i>ratio</i> esistente tra comunicazione di avvio e preavviso di rigetto. Sembra rimanere ferma, <i>a contrario</i>, l'applicabilità dell'art. 21-octies, comma 2, prima parte, all'art. 10-bis, riferito ai provvedimenti di <b>natura vincolata</b>.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="conferenza_servizi.html">La conferenza dei servizi»</a>
</section>

</article>

</body>
</html>
