<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La conclusione del procedimento"/>
	<title>La conclusione del procedimento</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La conclusione del procedimento</h1>

<p>In base al quadro normativo disegnato dagli artt. 2 e 2-<i>bis</i> L.241/1990 le Pubbliche Amministrazioni hanno il dovere di <b>concludere un procedimento avviato d'ufficio o a istanza di parte con l'adozione di un provvedimento finale espresso,</b> entro un termine predeterminato.<br> I termini di conclusione del procedimento, decorrono dall'inizio del procedimento d'ufficio, oppure dal momento in cui viene presentata la domanda del privato, nelle ipotesi in cui vi sia un obbligo dell'amministrazione di provvedere.<br> La legge non individua esplicitamente il termine per la conclusione dei procedimenti amministrativi, compito demandato alle singole amministrazioni o agli eneti pubblici nazionali, che vi provvedono attraverso l'adozione di uno specifico atto, adottato nella forma di decreto del Presidente del Consiglio dei Ministri, nel caso di amministrazioni statali).<br> Il suddetto art. 2, in ogni caso fissa specifici termini: </p>

<ul>
	<li><p>Di regola, il termine è di <b>30 giorni</b>. In varie ipotesi, espressamente individuate con appositi decreti del presidente del Consiglio del Ministri (v. <i>supra</i>), i termini di conclusione del procedimento possono essere stabiliti volta per volta con riguardo alle amministrazioni statali o agli enti pubblici nazionali, i quali tuttavia non possono superare il termine di <b>90 giorni</b> che è il tetto massimo fissato dalla legge;</p></li>

	<li><p><b>180 giorni</b>, laddove vi siano particolati interessi pubblici o si tratti di un procedimento particolarmente complesso. Si escludono i procedimenti di acquisto della cittadinanza italiana e di quelli riguardanti l'immigrazione (comma 4)</p></li>
</ul>

<p>Fatto salvo il caso in cui siano necessarie valutazioni tecniche, i termini possono essere sospesi, per una sola volta e per un periodo non superiore a 30 giorni, per l'acquisizione di informazioni o di certificazioni relative a fatti, stati o qualità non attestati in documenti già in possesso dell'Amministrazione procedente o non direttamente acquisibili presso altre Amministrazioni.</p>

<p>La <b>mancata o tardiva emanazione del provvedimento</b> costituisce elemento di valutazione delle <i>performance</i> individuale, nonché di responsabilità disciplinare e amministrativo-contabile del dirigente e del funzionario inadempiente (art.2, co. 9, L.241/1990).</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="silenzio.html">Il Silenzion della P.A.&#187;</a>
</section>

</article>

</body>
</html>
