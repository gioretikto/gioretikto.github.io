<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La conclusione del procedimento"/>
	<title>La conclusione del procedimento</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La conclusione del procedimento</h1>

<p>In base al quadro normativo disegnato dagli <a href="241_90.html#2">artt. 2 e 2-<i>bis</i></a> L.241/1990 le PP.AA. hanno il dovere di <b>concludere un procedimento avviato d'ufficio o a istanza di parte con l'adozione di un provvedimento finale espresso,</b> entro un termine predeterminato.<br> I termini di conclusione del procedimento, decorrono dall'inizio del procedimento d'ufficio, oppure dal momento in cui viene presentata la domanda del privato, nelle ipotesi in cui vi sia un obbligo dell'amministrazione di provvedere.<br> La legge non individua esplicitamente il termine per la conclusione dei procedimenti amministrativi, compito demandato alle singole amministrazioni o agli eneti pubblici nazionali, che vi provvedono attraverso l'adozione di uno specifico atto, adottato nella forma di decreto del Presidente del Consiglio dei Ministri, nel caso di amministrazioni statali).<br> Il suddetto art. 2, in ogni caso fissa tre specifici termini: </p>

<ul>
	<li><p><b>90 giorni, nel caso in cui l'aministrazione o l'ente adottino l'atto di loro competenza</b>. Nell'ambito della loro autonomia, ed entro il tetto massimo fissato dalla legge, sono liberi di individuare il termine applicabile a ciasun procedimento, che <i>può anche essere inferiore a 90 gg</i>;</p></li>

	<li><p><b>180 giorni</b>, laddove vi siano particolati interessi pubblici o si tratti di un procedimento particolarmente complesso. Il legislastore riconosce la possibilità di derogare al termine massimo di 90 gg. qualora ciò sia indispensabile, tenuto conto della sostenibilità dei tempi per l'organizzazione amminstrativa, della natura degli interessi pubblici tutelati e della complessità del procedimento. Tali termini <i>non possono in ogni caso superare i 180 giorni</i>, limite non applicabile ai procedimenti di acquisto della cittadinanza italiana e a quelli riguardanti l'immigrazione;</p></li>

 	<li><p><b>30 giorni, se non vi sono indicazioni di legge oppure se le amministrazioni e gli enti non hanno provveduto ad approvare gli atti di loro competenza</b>. Si tratta di una disposizione residuale applicabile in tutti quei casi in cui non vi siano indicazioni da parte della legge, dell'amministrazione o dell'ente che fissano un termine diverso; in questa ipotesi is procedimenti deveono <i>concludersi entro 30 giorni</i>.</p></li>

</ul>

<p>I termini decorrono dall'inizio del procedimento d'ufficio o dal ricevimento della domanda, se il procedimento è ad iniziativa di parte. <br> Fatto salvo il caso in cui siano necessarie valutazioni tecniche, i termini possono essere sospsesi, per una sola volta e per un periodo non superiore a 30 giorni, per l'acquisizione di informazioni o di certificazioni relative a fatti, stati o qualità non attestati in documenti già in possesso dell'Amministrazione procedenet o non direttamente acquisibili presso altre Amministrazioni. <br> La <b>mancata o tardiva emanazione del provvedimento</b> costituisce elmento di valutazione della <i>performance</i> individuale, nonché di responsabilità disciplicare e amministrativo-contabile del dirigente e del funzionario inadempiente (art. 2, co. 9, L. 241/90). <br> L'art. 2, co.2 4-<i>bis</i>, L. 241/90 (aggiunto dal D.L. 76/2020) obbliga le PP.AA. a misurare e rendere pubblici i tempi effettivi di conclusione dei procedimenti amministrativi di maggiore impatto per i cittadini e per le imprese, comparandoli con i termini previsti dalla normativa vigente.</p>

<h2 id="sost">L'inosservanza del termine e il potere sostitutivo</h2>

<p>Con riferimento all'obbligo della P.A. di garantire la certezza dei tempi del procedimento, l'art. 2, co. 9-<i>bis</i>, L.241/90 (nel testo modificato dal D.L. 77/2021, convertito dalla L. 108/2021) stabilisce che l'<b>organo di governo</b> è tenuto a individuare un soggetto nell'<b>ambito delle figure apicali dell'amministrazione o una unità organizzativa cui attribuire il potere sostitutivo</b> in caso di inerziaa. Nell'ipotesi di <b>omessa individuazione</b> il potere sostitutivo si considera attribuito al dirigente generale o, in mancanza, al dirigente preposto all'ufficio o in mancanza al funzionario di più elevato livello presente nell'amministrazione. Il soggetto o l'unità organizzativa deve essere indicato sul sito Internet istituzionale in formato tabellare e con collegamento ben visibile nella homepage. Decorso il termine stabilito per la conclusione del procedimento, il responsabile o l'unità organizzativa, d'ufficio o su richiesta dell'interessato, può esercitare il suo potere sostitutivo, <b>concludento il procedimento entro un termine parti alla metà di quello originario</b>, avvalendosi delle strutture competenti o nominando un commissario (art. 2, co. 9-<i>ter</i>, L.241/90 ). Il responsabile del potere sostitutivo, entro il 30 gennaio di ogni anno, comunica all'organo di governo i procedimenti, suddivisi per tipologia e strutture amministrative competenti, nei quali non è stato rispettato il termine di conlusione previsto dalla legge o dai regolamenti. <br> Nei provvedimenti rilasciati in ritardo su instanza di parte sono espressamente indicati il termine previsto dalla legge o dai regolamenti e quello effettivamente impiegato (art. 2, co. 9-<i>quater</i>, e 9-<i>quinquies</i>, L.241/90 ). L'amministrazione responsabile del mancato rispetto dei termini è tenuto a corrispondere un <b>indennizzo da ritardo</b> (art. 2-<i>bis</i>, L.241/90 e art. 28 L. 69/2013) al verificarsi di tutte le seguenti condizioni:</p>

<ul>
	<li><p>che il procedimento amministrativo, iniziato ad istanza di parte, <i>riguardi l'avvio o l'esercizio dell'attività di impresa</i> (almeno fino all'adozione del regolamento che dovrà conferamere, rimodulare, estendere o eliminare la disposizione in esame);</p></li>
	
	<li><p>che detto procedimento non si concluda nei termini previsti dalla legge o da una regolamento appositamente emanato dall'amministrazione di riferimento;</p></li>

	<li><p>che sia stato <i>azionato preventivamente il potere sostitutivo</i> e sia perdurata l'<i>inerzia dell'amministrazione,</i>, senza che quest'ultima abbia emanato il provvedimento richiesto entro il temrine (anch'esso perentorio) pari alla metà di quello originariamente previsto per il procedimento iniziale.</p></li>
</ul>

<p>La somma da corrispondere a titolo di indennizzo è stabilita dall'art. 28 D.L. 69/2012 in maniera forfettaria: essa è parti a 30 € per ogni giorni di ritardo, fino ad un massimo di 2.000€. L'indennizzo è dovuto a partire dal giorno successivo alla scadenza del termine di conclusione del procedimento iniziale, fino alla data di adozione dell'atto con cui si dispone la liquidazione della somma. L'<i>indennizzo risulta dovuto anche nell'ipotesi in cui il titolare del potere sostitutivo, o l'amministrazione, emani il provvedimento successivamente al decorrere del temrine di esercizio del potere sostitutivo</i>. <br> Il <b>danno da ritardo</b> presuppone la prova dell'esistenza di un danno deirvante dal comportamento colposo o doloso dell'amminitrazione che non ha adottato o ha adottato tardivamente, il provvedimento amministrativo, nonché della dimostrazione dell'esistenza di un nesso di causalità fra il danno lamentato e la condotta posta in essere dalla P.A. La fattispecie è prevista dall'art. 2-<i>bis</i> L. 241/90 (come modificato dall'art. 7, co. 1, lett. <i>c</i>, L.69/2009) che ha fatto proprie le conclusioni cui era giunta la giurisprudenza in materia (fra le tante si veda Adunanza Plenaria n. 7/2005), ritenendo  che la violazione del temrine di conclusione del procedimento fosse astrattamente idonea a cagionare, con la tardina attribuzione, di un "bene della vita" richiesto dal privato, la lesione di un interesse legittimo pretensivo.</p>

<p class="small">A differenza dell'indennizzo da ritardo, dunque, il danno da ritardo presuppone la prova dell'effettivo danno causalmente connesso alla mancata e tempestiva adozione del procedimento amministrativo. Quanto, poi, alla misura ed alla tipologia di danni risarcibili, non vi sono somme prefissate ma essi vanno ricondotti alla perdita subita e al mancato guadagno percepito, in relazione al bene della vita tardivamente conseguito. Le somme eventualmente percepite a titolo di indennizzo vanno detratte dal risarcimento.</p>

<section aria-label="End">
<a href="preavviso_rigetto.html">&#171;Il preavviso di rigetto</a>
<a href="index.html">Index</a>
<a href="silenzio.html">Il Silenzio della P.A.&#187;</a>
</section>

</article>

</body>
</html>
