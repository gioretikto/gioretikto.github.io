<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Prefetto">
	<title>Prefetto</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L'organizzazione statale periferica</h1>

<h3>Premessa</h3>

<p>L'amministrazione dello Stato è presente non solo al centro, ma anche sul territorio nazionale secondo il modello del decentramento burocratico, il quale ha dato luogo all’amministrazione statale periferica. <br> Al vertice di ogni ufficio periferico è presente un dipendente del Ministero, mentre la difesa in giudizio e le funzioni consultive spettano alle avvocature distrettuali dello Stato, aventi sede in ogni capoluogo in cui opera una Corte d'Appello. Le ripartizioni periferiche sono svariate ma vi è un organo periferico che, storicamente, ha assunto un ruolo prevalente nell’ambito provinciale: si tratta del Prefetto.</p>

<h2>Il Prefetto e gli Uffici territoriali di Governo (UTG)</h2>

<p>Il <b>Prefetto</b> è un organo periferico dell’amministrazione statale con competenza generale e funzioni di rappresentanza governativa a livello provinciale. In particolare, è organo del Ministero dell'interno, preposto all'ufficio territoriale del governo, chiamato sia a rappresentare il potere esecutivo nella Provincia, sia, più in generale, a svolgere le funzioni di tramite tra centro e periferia. <br> Quindi, esso:</p>

<ul>
	<li><p>eappresenta il Governo a livello provinciale;</p></li>

	<li><p>esercita tutte le funzioni dell’amministrazione periferica dello Stato non espressamente conferite ad altri Uffici;</p></li>

	<li><p>sovrintende alle residue funzioni amministrative esercitate dallo Stato, coordinandole con quelle esercitate dagli enti locali, direttamente o attraverso la presidenza della Conferenza permanente dei dirigenti degli Uffici statali; </p></li>

	<li><p>vigila sulle Autorità amministrative operanti nella provincia e vi si sostituisce, in caso di urgente necessità, adottando le misure del caso (ordinanze di urgenza).</p></li>
</ul>

<p>Il Prefetto rappresenta, dunque, in ambito provinciale, il Governo nella sua unità; in quanto tale, è titolare dell’<b>Ufficio Territoriale del Governo (UTG)</b>, struttura cui sono state attribuite tutte le funzioni esercitate a livello periferico dallo Stato, fatta esclusione per quelle relative ad alcune Amministrazioni espressamente individuate dal D.Lgs. 300/1999 (Affari Esteri, Giustizia, Economia e Finanze, Istruzione, Beni e Attività Culturali).  <br> Il ruolo di rappresentanza generale del Governo, riconosciuto al Prefetto, trova ulteriore conferma e supporto nell’istituzione della <b>Conferenza permanente</b> da lui presieduta e composta dai responsabili delle strutture periferiche dello Stato.</p>

<p class="small">Si tratta, in particolare, di un organismo che coadiuva il titolare dell'Ufficio Territoriale del Governo, nel coordinamento delle Pubbliche Amministrazioni statali sul territorio, in sostituzione dei Comitati provinciali e metropolitani della Pubblica Amministrazione. L’organismo è stato istituito dall'art. 11 del D.Lgs. 300/1999 che, nel ridisegnare l’organizzazione del Governo in sede locale e nel disporre la trasformazione delle Prefetture in Uffici Territoriali del Governo e l'attribuzione agli stessi di tutte le funzioni esercitate a livello periferico dallo Stato (ad eccezione di quelle relative ad alcune Amministrazioni espressamente individuate) ha previsto che il titolare dell’UTG sia coadiuvato da una Conferenza permanente da lui presieduta e composta,  dai responsabili di tutte le strutture amministrative periferiche dello Stato, che svolgono le loro attività nella provincia e, nei capoluoghi di regione, dai rappresentanti delle strutture periferiche regionali dello Stato. L'intento del legislatore con l'istituzione dello strumento della Conferenza permanente è stato quello di rafforzare in capo al titolare dell’UTG l’attività di raccordo di tutte le funzioni statali esercitate a livello periferico, attraverso un «coordinamento orizzontale» che riporta in capo al Prefetto l’unitarietà dell’azione amministrativa in sede locale.</p>

<p>Il Prefetto, inoltre:</p>

<ul>
	<li><p>quale <b>autorità provinciale di pubblica sicurezza</b>, ha la responsabilità dell'ordine e della sicurezza pubblica e presiede il Comitato provinciale per l'ordine e la sicurezza pubblica;</p></li>
	<li><p>nell’<b>ambito della protezione civile</b>, sovrintende al coordinamento degli interventi di immediato soccorso per fronteggiare le situazioni di emergenza;</p></li>

	<li><p>nei rapporti tra lo Stato e le autonomie locali, oltre a svolgere funzioni di raccordo e di collaborazione, riveste il ruolo di garante della continuità gestionale delle amministrazioni locali ogni qualvolta vengano meno i candidati eletti dai cittadini, nonché quello di vigilanza delle funzioni svolte in relazione ai servizi di competenza statale (anagrafe, stato civile, servizi elettorali).</p></li>
</ul>

<p class="small">In particolare, il Prefetto assicura il corretto svolgimento del procedimento elettorale e cura le procedure di scioglimento e sospensione dei consigli comunali, o di rimozione o sospensione degli amministratori.</p>

<p>Con l'adozione del D.Lgs. 29/2004, che ha riscritto il già citato art. 11 del D.Lgs. 300/1999, viene ridefinito il ruolo delle <b>Prefetture-Uffici Territoriali del Governo</b>, cui sono preposti i Prefetti: non più centro unitario di svolgimento delle funzioni statali sul territorio, ma momento accentuato e valorizzato di coordinamento di quelle funzioni da realizzare anche attraverso la conferenza permanente che, con l’introduzione del potere sostitutivo e con il coinvolgimento delle autonomie locali, si riconferma luogo privilegiato per l'esercizio della funzione di governo. La Prefettura-Ufficio Territoriale del Governo, dunque, per il tramite della Conferenza permanente, assume il ruolo significativo di una vera e propria sede di mediazione sociale, di stanza di compensazione dei conflitti a livello locale, destinata a coinvolgere il maggior numero possibile di soggetti che operano sul territorio. <br> Tali uffici, dunque, mentre mantengono tutte le funzioni di competenza delle prefetture, assicurano l'esercizio coordinato dell'attività amministrativa degli uffici periferici dello Stato e garantiscono la leale cooperazione dei medesimi con gli enti locali.</p>

<h2>Questore</h2>

<p>Il diritto di polizia è stato caratterizzato tradizionalmente da una forte impronta accentrata, autoritativa e speciale. E difatti il disegno organizzativo delineato dal T.U. di pubblica sicurezza del 1931, seppur articolato in organi centrali e locali, si presentava fortemente gerarchizzato. <br> Gli organi centrali del Ministero dell'interno erano riuniti nella Direzione generale della pubblica sicurezza al cui vertice gerarchico di collocava il Capo dell polizia. Gli organi periferici comprendenvano, invece, le Autorità di pubblica sicurezza e le Forze armate poste a loro disposizione. <br> Le autorità di pubblica sicurezza provinciali erano il Prefetto e il Questore, mentre le Autorità locali erano i Commissari di pubblica sicurezza e i Sindaci. <br> In questo sistema il Questore è alle dipendenze del Prefetto il quale sovrintende a tutte le funzioni di polizia. Il Questore ha la direzione tecnica di tutti i servizi di polizia ed esercita le funzioni che la legge attribuisce in modo gerarchico alla Autorità provinciale di pubblica sicurezza. <br> I Commissari di polizia sono soggetti alla vigilanza gerarchica del Questore e del Prefetto. <br> L'organizzazione accentrata, fortemente gerarchizzata, così come la stessa dipendenza gerarchica del Questore al Prefetto, esprimevano l'autoritatività di un sistema che considerava la pubblica sicurezza prerogativa della sobranità statale e assecondava il disegno totalitario dello Stato fascista.</p>

<p>Attualmente, ai sensi dell'art. 14 della L. 121/1981, il Questore è "autorità provinciale di pubblica sicurezza". Diversamente dal Prefetto, che svolge un ruolo di rappresentanza "generale" del Governo, le funzioni del Questore, si concentrano prettamente nell'amministrazione della pubblica sicurezza. Con la legge 121/1981, la prima novità che occorre segnalare è la mancata riproposizione della dipendenza del Questore dal Prefetto, che attenua fortemente il principio gerarchico, riconoscendo così autonomia organizzativa e funzionale al Questore medesimo nell'amministrazione della Pubblica sicurezza. Al pari, la Questura, che un tempo si presentava come una divisione della Prefettura, acquista autonomia per assolvere i «compiti di direzione e organizzazione dei servizi operativi» (art. 32, comma 1, L. 121/1981). <br> Il Questore è considerato dalla legge come Autorità provinciale di pubblica sicurezza, anche se la identica qualifica spetta pure al Prefetto. E tuttavia essendo quest'ultimo titolare di funzioni di amministrazione civile e protezione civile, deve escludersi che le competenze a garanzia della sicurezza pubblica possano inteferire cone le funzioni tecniche del Questore a tutela dell'ordine e della sicurezza pubblica. Ai sensi dell'art. 14, comma 2, L. 121/1981, il Questore «ha la direzione, la responsabilità e il coordinamento, a livello tecnico operativo, dei servizi di ordine e di sicurezza pubblica e dell'impiego a tal fine della forza pubblica e delle altre forze eventualmente poste a sua disposizione». <br> Il Prefetto ha invece «la responsabilità generale dell'ordine e della sicurezza pubblica nella Provincia e sovraintende all'attuazione delle direttive emanate in materia» (art. 13 ,comma 2) e inoltre assicura «unità di indirizzo e coordinamento dei compiti e delle attività degli ufficiali ed agenti di pubblica sicurezza nella Provincia, promuovendo le misure occorrenti» (art. 12, D.L. n. 152/1991, conv, in L. n. 203/1991). <br> La funzione prefettizia di garantire la unità di indirizzo e coordinamento e di sovraintendere all'attuazione delle direttive emanate in materia di ordine e sicurezza pubblica sembra escludere una diretta interferenza cone le funzioni tecniche riservate al Questore.  <br> Il che dovrebbe portare a ritenere superata non solo la subordinazione gerarchica del Questore al Prefetto, ma anche quella subordinazione "funzionale" che tralatiziamente ancor oggi si vuole sostenere. <br> Infatti la posizione di sopraordinazione "funzionale" del Prefetto appare poco compatibile con una lettura dell'art. 97, comma 3, Cost. per cui nell'ordinamento degli uffici sono determinate le sfere di competenza, le attribuzioni e le responsabilità proprie dei funzionari e dalla attuazione che ha ricevuto a partire dal D.Lgs. n. 29/1993, il quale inaugura una riorganizzazione dell'amministrazione per "autonomie" e "responsabilità". <br>I nuovi e più significativi ambiti di intervento − immigrazione, violenza negli stadi, atti persecutori, misure di prevenzione − consolidano la funzione amministrativa−tecnica del Questore i cui provvedimento sono prevalentemente espressione di discrezionalità tecninca. <br> Notiamo tuttavia che nell'ambito di una stessa materia sono previste competenze del Questore e del Prefetto. <br> Così in materia di immigrazione rinveniamo i poteri del Questore in materia di permesso di soggiorno previsti dall'artt. 5 del Testo Unico immigrazione e le competenze prefettizie previste dal comma 3 dell'art. 13 Testo Unico immigrazione in materia di espulsione dello straniero che sia entrato nel territorio italiano eludendo le frontiere, quando non abbia chiesto nei tempi il permesso di soggiorno o il suo rinnovo, o quando il permesso sia stato annullato o revocato, ovvero nel caso di soggetti pericolosi. In entrambi questi ultimi casi l'espulsione è eseguita dal Questore con accompagnamento alla froniera a mezzo della forza pubblica. In sostanza la eventuale sovrapposizione al Questore del Prefetto quale Autorità provinciali di p.s. non comporta alcuna sovrapposizione di funzioni né alcun rapporto di sovraordinazione.</p>

<p>Il Prefetto rappresenta in provicnai la proiezione della responsabilità politica del Ministro come autorità nazionale e, in quanto tale, pur esprimendo una oggettiva posizione di preminenza in relazione al tipo ed al contenuto dell'attività esercitata, non può avere alcuna ingerenza nello spazio di azione riservato all'organo tecnico. Il Questore rappresenta, invece, il momento amministrativo della funzione, sotto il profilo tecnico-operativo, come attuazione dell'indirizzo politico mediato dal Prefetto.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
