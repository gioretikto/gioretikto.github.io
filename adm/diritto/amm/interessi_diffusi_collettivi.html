<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Interessi diffusi e collettivi"/>
	<title>Interessi diffusi e collettivi</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Interessi diffusi e collettivi</h1>

<p>Gli <b>interessi diffusi</b> sono interessi cd. adespoti, che non fanno capo ad una pluralità determinata di individui ma che sono comuni a tutti gli individui di una formazione sociale non organizzata e non individuabile autonomamente. Essi, difettando dei requisiti della personalità e della differenziazione, indicati quali parametri indispensabili per agire in giudizio, non si prestano ad essere tutelati in sede giurisdizionale se non attraverso una generalizzazione dell’azione popolare. <br>Gli <b>interessi collettivi</b>, invece, sono interessi che fanno capo a un <b>ente esponenziale</b> ossia di un gruppo non occasionale, della più varia natura giuridica, ma autonomamente individuabile (si pensi alle associazioni riconosciute come quelle per l'ambiente, ai comitati, agli ordini professionali) e in virtù di ciò assumono una posizione qualificata e particolare, che rende possibile la partecipazione al processo con gli stessi diritti e facoltà della persona offesa (es. un'associazione a tutela dell’ambiente o un ordine professionale). <br> Gli interessi collettivi, in altre parole, sussistono quando una pluralità di interessi, riferibili ad una intera categoria di soggetti, si polarizza in capo ad una collettività determinata ed organizzata; si può pertanto sostenere che fino a quando gli interessi non si soggettivizzano, si è in presenza di interessi diffusi (Cons. Stato, sez. VI, sent. 3507/2008). Gli interessi collettivi sono dunque sufficientemente differenziati e personalizzati in capo al soggetto collettivo (si pensi ai sindacati o agli ordini professionali) per riconoscerlo quale titolare della legittimazione a ricorrere al giudice a tutela di tali interessi. In dottrina ancora si distinguono:</p>

<ul>
	<li><p>gli <b>interessi semplici</b>, ovvero gli interessi dei destinatari di un atto amministrativo affinché la P.A., nell'esercizio dei suoi poteri, si attenga ai criteri di opportunità, stabiliti come criterio generale a cui l’attività dell’amministrazione si dovrebbe conformare;</p></li>

	<li><p>gli <b>interessi di fatto</b>, ovvero quegli interessi che derivano da un obbligo posto dall'ordinamento giuridico sull’attività della P.A., che non è correlato ad una corrispondente posizione giuridica rilevante; si tratta di doveri, come ad esempio il dovere di mantenere la rete stradale, posti in capo alla P.A., a vantaggio di tutta la collettività indifferenziata, e non di un singolo individuo o di una collettività individuabile di soggetti giuridici. Solo in casi eccezionali (es. azioni popolari) i cittadini, <i>uti singuli</i>, possono esperire azioni a tutela di interessi di fatto. Così, ad es. ciascun cittadino (non solo chi sia stato leso nel proprio diritto all'iscrizione nelle liste elettoriali), purché elettore, può esperire ricorso (cd. azione popolare) contro i risultati delle operazioni di revisione delle liste.</p></li>
</ul>

<p class="small">L'interesse semplice, nella generalità dei casi, non riceve tutela giurisdizionale. L’interesse semplice trova tutela unicamente per via amministrativa, attraverso il <a href="ricorsi.html#tipi">ricorso amministrativo gerarchico</a>; per questo ci si riferisce ad esso anche come interesse amministrativamente protetto. Gli interessi di fatto non ricevono invece alcuna tutela giurisdizionale.</p>

<p>Articoli correlati a "Enti (c.d. esponenziali)"</p>

<ul>
	<li><p><a href="../proc_peanle/cpc.html#91">Art. 91</a> Codice proc. penale - Diritti e facoltà degli enti e delle associazioni rappresentativi di interessi lesi dal reato;</p></li>
	<li><p><a href="../proc_peanle/cpc.html#505">Art. 505</a> Codice proc. penale - Facoltà degli enti e delle associazioni rappresentativi di interessi lesi dal reato;</p></li>
	<li><p><a href="../proc_peanle/cpc.html#572">Art. 572</a> Codice proc. penale - Richiesta della parte civile o della persona offesa;</p></li>
</ul>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</article>

</body>
</html>