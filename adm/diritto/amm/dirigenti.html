<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="I dirigenti">
	<title>I dirigenti</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>I dirigenti</h1>

<p>I dirigenti pubblici sono dei <b>dipendenti reclutati con una procesura <i>ad hoc</i> e posti in posizione direttiva di un ufficio pubblico</b>. <br> L’introduzione nel nostro ordinamento di un consistente <i>corpus</i> di nuove regole - compiuta con la legge delega n. 15/2009 e con il successivo D.lgs n. 150/2009 -ha attribuito al sistema di valutazione della dirigenza pubblica un ruolo centrale nel rilancio di una strategia di riforma fondata sul merito e sulla qualità delle prestazioni. Non che questa impostazione fosse estranea al precedente assetto normativo, espresso dal D.lgs. 165/2001, ma con la riforma Brunetta è verosimile affermare chela medesima abbia acquisito un rinnovato vigore. È stato, per l’appunto, osservato che il vero dato innovativo che qualifica il decreto in commento è ravvisabile nella “forte volontà” di obbligare le amministrazioni all’applicazione sostanziale della riforma. In effetti, già con la riforma degli anni 1997-98, nota ai più come “<b>la seconda privatizzazione del lavoro pubblico</b>”, il legislatore aveva provato ad  assegnare alla valutazione delle  prestazioni dirigenziali un ruolo sostanziale all’interno di un sistema dichiaratamente volto ad accrescere l’efficienza e la produttività nell’ambito delle pubbliche amministrazioni. Sotto l’egida di tale primo tentativo di riforma era mancato, però, un effettivo “decollo” della valutazione della dirigenza e del restante personale Il D.lgs. 150/2009, collocandosi in una linea di ideale continuità con la precedente disciplina in materia, pare muoversi nella direzione di introdurre elementi di effet-tività nel sistema, in grado di produrre un circuito virtuoso di attivazione di concreti meccanismi di monitoraggio, misurazione e valutazione della gestione amministrativa.Prima di esaminare compiutamente la disciplina in questione è opportuno un chiarimento terminologico preliminare che tuttavia apparirà ancor più chiaro nel prosieguo della trattazione. L’oggetto della valutazione è oggi “la performance".</p>

<h2>Le funzioni e le responsabilità dei dirigenti</h2>

<p>I dirigenti sono dotati di funzioni direttive, di funzioni di consulenza, studio e ricerca ed infine di funzioni ispettive. Gli artt. 16,17 e 19 co. 10 D.Lgs. 165/2001 individuano le funzioni dei dirigenti tramite una loro elencazione meramente esemplificativa: in particolare, i dirigenti di uffici dirigenziali generali (art. 16) che, si precisa, riferiscono al Ministro sull'attività da essi svolta correntemente e in tutti i casi in cui il Ministro lo richieda o lo ritenga opportuno:</p>

<ul>
	<li><p>formulano proposte ed esprimono pareri al Ministro, nelle materie di sua competenza;</p></li>
	<li><p>propongono le risorse e i profili professionali necessari allo svolgimento dei compiti dell'ufficio cui sono preposti anche al fine dell'elaborazione del documento di programmazione triennale del fabbisono di personale di cui all'art. 6 co. 4</p></li>
	<li><p>curano l'attuazione dei piani, programmi e direttive generali definite dal Ministro e attribuiscono ai dirigenti gli incarichi e la responsabilità di spefici progetti e gestioni;</p></li>

	<li><p>adottano gli atti relativi all'organizzazione degli uffici di livello dirigenziale non generale;</p></li>

	<li><p>adottano gli atti e i provvedimenti amministrativi ed esercitano i poteri di spesa e quelli di acuisizione delle entrate rientranti nella competenza dei propri uffici, salvo quelli delegati ai dirigenti;</p></li>
</ul>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
