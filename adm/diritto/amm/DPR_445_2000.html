<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Testo unico sulla documentazione Amministrativa D.P.R. 445/2000"/>
    <title>Testo unico sulla documentazione Amministrativa D.P.R. 445/2000</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<article>

<h1>Testo unico sulla documentazione Amministrativa D.P.R. 445/2000</h1>

<p>Il Testo unico delle disposizioni legislative e regolamentari in materia di documentazione amministrativa, approvato con D.P.R. 28 dicembre 2000, n. 445, raccoglie e coordina, da un lato, le norme in materia di documentazione amministrativa e, dall'altro, le norme in materia di redazione e gestione dei documenti informatici.<br> Per quanto riguarda le prime, il principale obiettivo perseguito è stato, quello di coordinare in modo sistematico la disciplina dettata della legge 4 gennaio 1968, n. 15 con gli interventi di modifica e di integrazione effettuati negli ultimi anni. <br> Per quanto riguarda, invece, le norme in materia di redazione e gestione dei documenti informatici, si è cercato soprattutto di armonizzare il loro contenuto, fortemente innovativo, con le norme riguardanti la documentazione amministrativa “tradizionale”. Tale testo è stato modificato dal codice dell'amministrazione digitale, CAD (d.lgs. 82/2005) relativamente agli articoli che disciplinano la firma digitale; prevedendo che il documento informatico, sottoscritto con la firma digitale, ha efficacia di scrittura privata ai sensi dell'<a herf="codice_civile.html#2702">art. 2702</a> del codice civile.</p>

<p>I soggetti destinatari del delle disposizioni del Testo Unico sono tassativamente elencati dallo stesso provvedimento che, all'art. 2, indica nell'ordine:</p>

<ul>
	<li><p>la P.A.;</p></li>
	<li><p>i gesto o esercenti di pubblici servizi, nei rapporti tra loro e in quelli con l'utenza;</p></li>
	<li><p>i <i>privati</i>. L'art. 30-<i>bis</i> D.L. 76/2000 (conv. dalla L. 120/2020) ha esteso a tutti i soggetti privati l'applicazione delle disposizioni del testo unico che disciplinano la produzione di atti e documenti (prima della modifica si applicavano solo ai privati <i>che vi avessero consentito</i>). Ne consegue che l'applicazione della normativa in materia di dichiarazioni stostituitive e autocertificazioni fra soggetti privati non è subordinanta al consenso dei soggetti del rapporto, ossia del dichiarante e del ricevente la dichiarazione.</p></li>
</ul>

<p>Il concetto di Pubblica Amministrazione è inteso in senso assai ampio, onde consentire la massima applicazione della normativa sulla semplificazione nei rapporti tra cittadini e P.A.. Sono così inclusi nella qualifica non solo gli organi statali, ma anche quelli degli enti pubblici territoriali ed in genere degli enti locali, comprese le Camere di commercio. La qualificazione di <i>gestori di pubblici servizi</i>, invece, si ricava dalla stesse definizioni cotenute nell'art. 1, lett. <i>o</i>) e <i>p</i>), D.P.R. 445/2000, ove si fa espresso riferimento ai gestori di pubblici servizi (quali soggetti certificanti e/o procedenti) nei loro rapporti con l'utenza.</p>

<p>Le disposizioni del testo unico sulla documentazione amministrativa si applicano ai <b>cittadini italiani</b> e dell'<b>Unione europea</b>, alle persone giuridiche, alle società di persone, alle pubbliche amministrazioni e agli enti, alle associazioni e ai comitati aventi sede legale in Italia o in uno dei Paesi dell'Unione europea.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Certificato&#187;</a>
</section>

</article>

</body>
</html>
