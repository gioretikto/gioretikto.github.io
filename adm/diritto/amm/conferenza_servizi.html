<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La conferenza di servizi"/>
	<title>La conferenza di servizi</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La conferenza di servizi</h1>

<p>In generale la <b>conferenza di servizi</b> è una forma di cooperazione tra amministrazioni pubbliche introdotta dalla L. 241/90 al fine di snellire l'azione amministrativa, evitando che, nei procedimenti particolarmente complessi, le amministrazioni chiamate a parteciparvi debbano pronunciarsi in luoghi e tempi diversi. Tale istituto diretto alla semplificazione amministrativa è disciplinato dagli artt. <a href="241_90.html#14">art. 14 della L. 241/1990</a> e successive modifiche. La <b>conferenza di servizi</b> è indetta dall’amministrazione che intraprende un procedimento amministrativo quando:</p>

<ul>
	<li><p>sia necessario un esame contestuale dei vari interessi pubblici coinvolti nel procedimento, come nel caso dell’accordo di programma;</p></li>

	<li><p>l’amministrazione pubblica debba acquisire “intese, concerti, nulla-osta o assensi comunque denominati” da altre amministrazioni pubbliche e non li ottenga entro trenta giorni dalla richiesta.</p></li>

<p>La conferenza di servizi è, quindi, convocata per progetti di particolare complessità. Ogni amministrazione che partecipa esprime la propria volontà in modo vincolante.</p>

<p>Nell'ambito all’art. 14 della L. 241/1990 è possibile enucleare quattro figure di conferenze di servizi:</p>

<ul>
	<li><p><b>conferenza di servizi istruttoria</b>, prevista dal primo comma dell’<a href="241_90.html#14">art. 14</a>, postula il dovere di collaborazione tra i diversi centri di riferimento degli interessi pubblici per lo svolgimento di un’attività integrata e coordinata tra varie amministrazioni pubbliche;</p></li>

	<li><p><b>conferenza di servizi decisoria</b>, che conduce all'<i>adozione di un unico provvedimento finale sostitutivo</i> delle decisioni assunte dalle diverse Amministrazioni partecipanti; il risultato è una decisione "pluristrutturata", che riassume le competenze decisionali attribuite a più Amministrazioni. È indetta dall'amministrazione procedente cui compete l'adozione del provvedimento finale, nella persona del <a href="responsabile_procedimento.html">responsabile del procedimento</a>;</p></li>

	<li><p><b>conferenza di servizi preliminare</b> (o pre-decisoria o preventiva) che può essere indetta (è da sottolineare la facoltatività) dall'Amministrazione competente per progetti di particolare complessità e per insediamente produttivi di beni e servizi.</p></li>

	<li><p><b>conferenza di servizi su progetto sottoposto a valutazione di impatto ambientale (VIA)</b>, che può essere attivata qualora un progetto sia sottoposto a <i>valutazione di impatto ambientale di competenza regionale</i>.</p></li>
</ul>

<p>Salva diversa disposizione, il potere di convocare la conferenza spetta al responsabile  del procedimento, se  competente per l’adozione del provvedimento finale; altrimenti il responsabile si limita a proporre al dirigente competente l’indizione della conferenza (<a href="241_90.html">art. 6</a>, comma 1, lett. c) della legge n. 241/1990). </p>

<h2>La conferenza di servizi simultanea</h2>

<p>Fuori dalle ipotesi considerate, è prevista la conferenza in forma simultanea ed in modalità sincrona, con riunione in presenza delle diverse amministrazioni coinvolte (ossia la conferenza di servizi nel senso tradizionale in cui finora è stata intesa). Tale modalità, disciplinata dal nuovo articolo 14-ter della L. n. 241/1990, è destinata ad operare:</p>

<ul>
	<li><p>nei casi di particolare complessità della decisione da assumere, su iniziativa dell'amministrazione procedente che indice la conferenza entro 5 giorni lavorativi dall'inizio del procedimento d'ufficio o dal ricevimento della domanda e convoca la riunione entro i successivi 45 giorni. L'amministrazione può avviare la conferenza in forma simultanea anche su richiesta motivata delle altre amministrazioni o del privato, avanzata entro 15 giorni dall'indizione di quella semplificata: in tal caso, la riunione ha luogo nei successivi 45 giorni (art. 14-bis, co. 7);</p></li>

	<li><p>qualora, in sede di conferenza semplificata, l'amministrazione procedente ha acquisito atti di dissenso che indicano condizioni o prescrizioni che richiedono modifiche sostanziali alla decisione finale che la stessa ritiene possibile superare mediante esame contestuale degli interessi coinvolti. In tal caso, la riunione in modalità sincrona si svolge in una data - preventivamente fissata dall'amministrazione procedente - che cade tra il 45° giorno ed il 55° giorno dall'indizione della conferenza semplificata (art. 14-bis, co. 6).</p></li>

</ul>

<p>In caso di conferenza simultanea, la nuova disciplina prevede che, ove alla conferenza siano coinvolte amministrazioni dello Stato e di altri enti territoriali, a ciascun livello le amministrazioni convocate alla riunione sono rappresentate da un unico soggetto abilitato ad esprimere definitivamente e in modo univoco e vincolante la posizione delle amministrazioni stesse (cd. rappresentante unico). Il rappresentante unico delle amministrazioni statali è nominato dal Presidente del Consiglio o, in caso di amministrazioni periferiche, dal Prefetto. Ciascuna regione e ciascun ente locale definisce autonomamente le modalità di designazione del rappresentante unico delle amministrazioni riconducibili a quella regione o a quell'ente (art. 14-ter, co. 4-5).</p>

<h2>Le modalità di svolgimento della conferenza di servizi</h2>

<p>La L.241/1990, nel testo modficato dal D.Lgs. 127/2016, prevede diverse modalità di svolgimento della conferenza di servizi.<br> L'art. 14-bis disciplina la <b>conferenza in forma semplificata e in modalità asincrona</b>, da utilizzare di regola, per la conferenza istruttoria e in modo obbligatorio per quella decisoria (con le eccezioni previste dall'art. 14-bis, co. 6 e 7).<br> Non è quindi necessaria la contestuale partecipazione di tutti i rappresentanti (<i>forma semplificata</i>) e la decisione o la valutazione può essere assunta in tempi differenti (<i>modalità asincrona</i>). Di regola le comunicazioni avvengono in modalità telematica.</p>

<h2>Termini</h2>

<p>Altra novità è rappresentata dalla riduzione dei termini procedimentali e delle modalità di svolgimento della conferenza. Innanzitutto, le istanze, la relativa documentazione e le comunicazioni avvengono in modalità telematica.</p>

<p>Per quanto riguarda i termini, <b>in caso di conferenza semplificata</b>, è stabilito un termine perentorio, comunque <b>non superiore a 45 giorni</b> (<b>90</b> per le amministrazioni preposte alla tutela ambientale, paesaggistico-territoriale, dei beni culturali o alla tutela della salute), entro il quale le amministrazioni coinvolte sono tenute a rendere le proprie determinazioni relative alla decisione oggetto della Conferenza. Inoltre, la mancata comunicazione delle determinazioni da parte delle amministrazioni coinvolte entro il termine perentorio, ovvero la comunicazione di una determinazione priva dei requisiti indicati, equivalgono ad assenso senza condizioni, fatti salvi i casi in cui disposizioni del diritto dell'UE richiedono l'adozione dei provvedimenti espressi.</p>

<p>In caso di <b>conferenza simultanea</b>, la nuova disciplina prevede che, ove alla conferenza siano coinvolte amministrazioni dello Stato e di altri enti territoriali, a ciascun livello le amministrazioni convocate alla riunione sono rappresentate da un unico soggetto abilitato ad esprimere definitivamente e in modo univoco e vincolante la posizione delle amministrazioni stesse (cd. rappresentante unico). Il rappresentante unico delle amministrazioni statali è nominato dal Presidente del Consiglio o, in caso di amministrazioni periferiche, dal Prefetto. Ciascuna regione e ciascun ente locale definisce autonomamente le modalità di designazione del rappresentante unico delle amministrazioni riconducibili a quella regione o a quell'ente (art. 14-ter, co. 4-5). I lavori della conferenza simultanea si concludono <b>non oltre 45 giorni</b> decorrenti dalla data della prima riunione (<b>90 giorni</b> nel caso in cui siano coinvolte amministrazioni preposte alla tutela ambientale, paesaggistico-territoriale, dei beni culturali o alla tutela della salute). Anche in questo caso, sono introdotti meccanismi di silenzio assenso: infatti, si considera acquisito l'assenso senza condizioni delle amministrazioni il cui rappresenatante non abbia partecipato alle riunioni ovvero, pur partecipandovi, non abbia espresso la propria posizione ovvero abbia espresso un dissenso non motivato o riferito a questioni che non costituiscono oggetto della conferenza.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</article>

</body>
</html>
