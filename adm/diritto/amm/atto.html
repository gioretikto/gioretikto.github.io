<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="I concetti di atto e provvedimento amministrativo"/>
	<title>I concetti di atto e provvedimento amministrativo</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>I concetti di atto e provvedimento amministrativo</h1>

<p>L'<b>atto amministrativo</b> consiste in qualunque <i>manifestazione di volontà, di conoscenza o di giudizio (o di natura mista), posta in essere dalla P.A. nell'esercizio delle sue funzioni.</i> </p>

<p>Si tratta, dunque, di un concetto generale, che comprende tutti gli atti posti in essere dalla pubblica amministrazione nell’esercizio della sua funzione; atti che, in un’ottica procedimentale, sono propedeutici e funzionali all’adozione del provvedimento finale.<br> Tali atti si classificano in base a diversi criteri, tra cui: gli effetti, la natura, l’elemento psichico, i destinatari. <br> In generale, indipendentemente dalle classificazioni, gli atti amministrativi comprendono posizioni prescrittive generali e sono indirizzati ad una pluralità di soggetti non determinabili a priori ma individuabili solo al momento della loro applicazione.
<br> In ogni caso, è utile sottolineare che, l’atto amministrativo ha sempre una struttura oggettiva e formale, basata su <i>elementi</i> e <i>requisiti</i>. </p>

<h2>Elementi, requisiti e struttura formale dell’atto amministrativo</h2>

<p>Ogni atto amministrativo, e in modo particolare il provvedimento amministrativo, possiede degli elementi e dei requisiti che è bene conoscere.</p>

<p>Gli <b>elementi</b> si differenziano in:</p>

<ul>
	<li><p>essenziali, se necessari a norma di legge per dare vita all’atto;</p></li>
	<li><p>accidentali, cioè componenti eventuali che hanno la funzione di estendere o circoscrivere, senza stravolgerne la natura, il contenuto naturale dell’atto. Essi sono: il termine, la condizione, l’onere e le riserve.</p></li>
</ul>

<p>Gli elementi essenziali sono:</p>

<ul>
	<li><p><b>soggetto</b>: che pone in essere l'atto  deve essere necessariamente un <b>organo</b> della P.A.;</p></li>
	<li><p><b>destinatario</b>: a cui si rivolge l'atto deve essere <b>determinato</b> o determinabile;</p></li>
	<li><p><b>oggetto</b>: dell'atto deve essere determinato, possibile e lecito;</p></li>
	<li><p><b>contenuto</b>: al pari dell'oggetto, deve essere determinato, possibile e lecito;</p></li>
	<li><p><b>scopo</b>: che l'atto persegue deve essere strettamente collegato alla funzione amministrativa;</p></li>
	<li><p><b>forma</b>: è generalmente libera, anche se è preferibile che essa sia scritta <i>ad substantiam</i>;</p></li>
	<li><p><b>volontà</b>: in quanto nessun atto può considerarsi riferibile all'autore se non sia stato da esso consapevolmente voluto.</p></li>
</ul>

<p>I <b>requisiti</b>, invece, influiscono sulla validità e efficacia dell’atto e si distinguono in:</p>

<ul>
	<li><p><b>requisiti di legittimità</b>, la loro mancanza determina l’annullabilità dell’atto;</p></li>
	<li><p><b>requisiti di efficacia</b>, si tratta di condizioni necessarie affinché l’atto, in sé perfetto, produca i suoi effetti. Si distinguono ulteriormente in requisiti di esecutività e requisiti di obbligatorietà.</p></li>
</ul>

<p>La struttura formale dell’atto amministrativo si articola nei seguenti elementi:</p>

<ul>
	<li><p><b>intestazione</b>, indica l’autorità che lo emana;</p></li>
	<li><p><b>preambolo</b>, enuncia le leggi in base alle quali l’atto è stato adottato e le attestazioni connesse agli atti preparatori;</p></li>
	<li><p><b>motivazione</b>, non può mai mancare e deve indicare i presupposti di fatto e le ragioni giuridiche che fondano le decisioni dell’amministrazione;</p></li>
	<li><p><b>dispositivo</b>, in esso è contenuta la concreta decisione della P.A.;</p></li>
	<li><p><b>contenuto</b>, esprime la dichiarazione di volontà vera e propria;</p></li>
	<li><p><b>finalità</b>, ovvero lo scopo concreto perseguito;</p></li>
	<li><p><b>luogo</b> dell'emanazione e <b>data</b>;</p></li>
	<li><p><b>sottoscrizione</b>, cioè la firma dell’autorità emanante o di quella delegata;</p></li>
</ul>
     
<h2 id="nullità">Patologia dell'atto amministrativo</h2>

<p>Gli stati patologici dell'atto amministrativo possono ricondursi alle seguenti figure:</p>

<ul>
	<li><p><b>inesistente</b>, quando manca uno degli elementi essenziali;</p></li>
	<li><p><b>imperfetto</b>, quando manca ancora qualche elemento perché esso sia formato; (es. è imperfetto il D.P.R. non controfirmato dal Ministro competente);</p></li>
	<li><p><b>inefficace</b>, quando, pur essendo perfetto, non sia idoneo a produrre gli effetti giuridici in quanto sono inesistenti i requisiti di efficacia previsti;</p></li>
	<li><p><b>irregolare</b>, quando presenta un vizio.</p></li>
	<li><p><b>invalidità</b>: ritenuta la «categoria estrema della patologia», può assumere la configurazione della <b>nullità</b>, se la difformità dell'atto rispetto al modello legale è radicale, ovvero dell'<b>annullabilità</b>, che si determina quando l'atto è inficiato da uno dei tre vizi di legittimità (violazione di legge, incompetenza ed eccesso di potere).</p></li>
</ul>

<p>Diverso è il concetto di <b>inopportunità</b>, del provvedimento amministrativo: l'inopportunità infatti, è la mancata rispondenza dell'assetto degli interessi consacrato nell'atto ai principi di buona amministrazione. Dalla presenza di tale vizio, che investe il <b>merito</b> dell'azione amministrativa, discende la possibilità per la P.A. di revocare in autotutela il provvedimento ovvero − nei casi di giurisdizione estesa al merito − la possibilità per l'interessato di ottenere l'annullamento ad opera del giudice.</p>

<h2>I vizi degli atti amministrativi</h2>

<p>La legge n. 15/2005 ha introdotto nella legge 7 agosto 1990 n. 241 il Capo IV- bis intitolato “Efficacia ed invalidità del provvedimento amministrativo. Revoca e recesso”, con ciò colmando la lacuna giuridica del nostro ordinamento che non disciplinava se non in minima parte i casi di invalidità degli atti amministrativi, rimettendo agli interpreti la loro definizione. L'atto amministrativo è <b>invalido</b> in due casi:

<ul>
	<li><p>e se viola una norma giuridica;</p></li>
	<li><p>e seviola un principio di buona amministrazione.</p></li>
</ul>

<p>Nel primo caso, l’atto soffre di un <b>vizio di legittimità</b> ed è quindi illegittimo. Nel secondo caso, l'atto soffre di un vizio di merito (perché la pubblica amministrazione, pur non violando norme giuridiche, non si è attenuta, nell’esercizio dei suoi poteri discrezionali, ai princìpi di opportunità e di convenienza che le competono) ed è quindi inopportuno.<br> L'atto amministrativo illegittimo può, in particolare, essere <b>nullo</b> o <b>annullabile</b>. <br> Per effetto dell'<a href="241_90.html#21_7">art. 21-septies</a> della legge n. 241/1990, l'atto è nullo:</p>

<ul>
	<li><p>se manca di uno o più degli elementi essenziali (si rammenta però che la legge non definisce quali siano questi elementi essenziali);</p></li>
	<li><p>se è viziato da difetto assoluto di attribuzione (cioè quando l’amministrazione ha emanato l'atto pur difettando del potere necessario a emanarlo);</p></li>
	<li><p>se è stato adottato in violazione o elusione del giudicato (quando cioè l’amministrazione emana un atto non conforme a una pronuncia giudiziale);</p></li>
	<li><p>negli altri casi espressamente previsti dalla legge.</p></li>
</ul>

<p>L'atto nullo non produce effetti giuridici.</p>

<p>L'atto amministrativo è annullabile in tre casi:</p>

<ul>
	<li><p>per incompetenza (in questo caso, l’amministrazione ha adottato un atto pur non essendo competente a farlo, per ragioni di grado o di materia;</p></li>
	<li><p>si tratta, in sostanza, di vizi meno gravi di quelli che danno origine a quella nullità per difetto assoluto di attribuzione);</p></li>
	<li><p>per eccesso di potere (quando cioè l’amministrazione usa il proprio potere per fini diversi da quelli per i quali esso le è stato conferito);</p></li>
	<li><p>per violazione di legge (quando l’amministrazione non applica una legge o la applica scorrettamente).</p></li>
</ul>

<p>L'atto annullabile produce tutti i normali effetti giuridici fino al momento in cui viene eventualmente rimosso. Se l'atto annullabile viene effettivamente annullato, i suoi effetti vengono meno <i>ex tunc</i>, cioè dal momento in cui esso era stato emanato.</p>

<p>L'eliminazione degli atti viziati nella legittimità o nel merito avviene tramite uno dei seguenti istituti:</p>

<ul>
	<li><p>sentenza dell'autorità giurisdizionale amministrativa (cioè Tribunale amministrativo regionale e Consiglio di Stato). In questo caso, se riscontra la sussistenza dei vizi, il giudice amministrativo accerta la nullità dell'atto o annulla l'atto annullabile;</p></li>
	<li><p>decisione amministrativa. In questo caso, il soggetto interessato dall'atto amministrativo fa un'istanza (ricorso amministrativo) all'amministrazione che ha emanato l'atto o ad altra amministrazione superiore per ottenere l'annullamento, la revoca o la riforma dell'atto;</p></li>

	<li><p>ritiro dell'atto. In questo caso, l'amministrazione provvede spontaneamente a eliminare l'atto viziato.</p></li>
</ul>

<p>I provvedimenti amministrativi annullabili (ma non quelli nulli) possono essere non solo rimossi, ma anche sanati. Ciò avviene mediante una serie di figure giuridiche che eliminano i vizi (convalida, ratifica, sanatoria) o rendono l’atto inattaccabile dai ricorsi giurisdizionali o amministrativi (consolidazione, acquiescenza, conversione, conferma).</p>

<h2>l vizi di merito</h2>

<p>Non possono essere classificati in quanto vi è una mutevolezza dell'interesse pubblico e quindi di quei criteri di opportunità e convenienza a cui deve ispirarsi la Pubblica Amministrazione nell'esercizio dei poteri.<br> Il fondamento di tali vizi risiede nella violazione dell'art. 97 Cost., che, al primo comma, prevede: “| pubblici uffici sono organizzati secondo disposizioni di legge, in modo che siano assicurati il buon andamento e l’imparzialità dell’amministrazione”.</p>

<h2>I rimedi contro gli atti illegittimi</h2>

<p>Un atto amministrativo viziato può essere eliminato mediante:</p>

<ul>
	<li><p>una <b>sentenza</b> del TAR (Tribunale amministrativo regionale) o del Consiglio di Stato;</p></li>
	<li><p>una <b>decisione</b> amministrativa a seguito di un ricorso dell'interessato;</p></li>
	<li><p>un <b>atto</b> amministrativo spontaneo della Pubblica Amministrazione.</p></li>
</ul>

<h2>L'annullamento d'ufficio</h2>

<p>L'annullamento d'ufficio (o annullamento in sede di autotutela) è il provvedimento mediante il quale si elimina un atto invalido e vengono rimossi retroattivamente gli effetti prodotti, sebbene questi consistano nella costituzione di un diritto soggettivo in capo al destinatario.<br> Possono essere annullati <b>solo</b> quei provvedimenti per i quali la Pubblica Amministrazione abbia ancora il potere di provvedere.</p>

<h2>La revoca</h2>

<p>È un provvedimento motivato con cui la Pubblica Amministrazione ritira, con efficacia non retroattiva, un atto inficiato da vizi di merito, in quanto si adegua al mutato interesse pubblico.</p>

<h2>La convalescenza dell'atto amministrativo</h2>

<p>La convalescenza impedisce l'annullamento d'ufficio di atti illegittimi. <br> Sono provvedimenti di convalescenza:</p>

<ul>
	<li><p>la <b>convalida</b>;</p></li>
	<li><p>la <b>sanatoria</b>;</p></li>
	<li><p>la <b>ratifica</b>.</p></li>
</ul>

<h2 id="conservazione">Il principio di conservazione dell'atto amministrativo</h2>

<p>Il principio di conservazione dell'atto amministrativo prevede la conservazione dell'atto illegittimo per vizi di forma, laddove venga comunque perseguito l'interesse pubblico.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</article>

</body>
</html>
