<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L'occupazione legittima e l'occupazione senza titolo">
	<title>L'occupazione legittima e l'occupazione senza titolo</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L'occupazione legittima e l'occupazione senza titolo</h1>

<p>La natura giuridica dell’occupazione[1] è quella di un provvedimento di occupazione emanato dall’Amministrazione che consenta a quest’ultima di interferire con il normale esercizio del diritto di proprietà da parte del privato per compiere le attività previste dalla legge.

Nella trattazione dell’occupazione è opportuno distinguere, innanzitutto, l’<b>occupazione preliminare</b>, consistente in un procedimento finalizzato ad acquisire il bene, da quella <b>strumentale</b>, che assume come connotato l’apprensione, invece, solo temporanea del bene. <br> Pertanto, nell’occupazione preliminare, gli effetti ablatori non mutano e segue alla stessa un provvedimento espropriativo volto al trasferimento del medesimo bene in capo all’espropriante. <br> Nell’occupazione strumentale, invece, il diritto di proprietà inizialmente compresso, ritornerà ad espandersi al cessare dell’occupazione, salvo l’indennizzo per il danno eventualmente occorso.</p>

<p>Nel caso dell’occupazione preliminare, la mancanza del provvedimento ablatorio a margine del procedimento determina l’illegittimità della stessa mancando la giustificazione dell’azione amministrativa che non trova più un sostegno di legalità, ciò fa nascere il diritto al risarcimento del danno per il proprietario del bene, a questo punto, illegittimamente occupato.</p>

<p>L’istituto dell’occupazione preliminare ha trovato ingresso nell’art. 22-bis del T.U. n. 327 del 2001, che l’ha circoscritta essenzialmente all’ambito delle occupazioni strumentali, prevedendo un’occupazione d’urgenza preordinata all’espropriazione avente natura strumentale e temporanea, la cui funzione viene meno nel momento in cui l’Amministrazione acquisti la proprietà dell’immobile. <br> Se ne inferisce che fino all’acquisito della proprietà, l’occupazione d’urgenza non genera alcun effetto traslativo della stessa.</p>

<p>L’<b>occupazione strumentale</b> è, invece, regolata dall’art. 49 de T.U. n. 327 del 2001, rubricato come espropriazione di aree non soggette ad esproprio in quanto la P.A. ha l’esigenza di soddisfare scopi di interesse pubblico di natura temporanea.</p>

<h2>L'occupazione senza titolo</h2>

<p>L'<b>occupazione acquisitiva</b> (nota anche <b>come accessione invertita</b>) è un istituto all'origine di creazione giurisprudenziale (cfr. Corte di Cassazione, sent 26-2-1983, n. 1464) in forza del quale la P.A. che, per la realizzazione di un'opera di pubblica utilità, occupa un suolo del privato in modo illegittimo, per <i>decorso dei termini di efficacia del provvedimento autorizzativo</i>, ne acquista a titolo originario la proprietà per effetto della trasformazione irreversibile arrecata al suolo stesso. <br> Allo stato, l'art. 42-<i>bis</i> D.P.R. 327/2001 (introdotto dal D.L. 98/2011), detta la disciplina della materia. Gli <i>elementi costitutivi</i> della fattispecie sono la <i>dichiarazione di pubblica utilità</i> dell'opera da realizzare e la <i>conseguente occupazione</i> del suolo da parte della P.A. o di un suo concessionario.<br> Se nei termini previsti dalla dichiarazione di pubblica utilità <i>non interviene il decreto di espropriazione</i>, ma il bene subisce una definita e irreversibile trasformazione, si verifica contestualmente l'estinzione del diritto di proprietà in capo al privato e l'acquisizione a titolo originario della proprietà da parte dell'Amministrazione occupante. L'eventuale decreto espropriativo emesso dopo l'acquisizione è inefficace. La perdita del diritto di proprietà in capo al provato configura un illecito ai sensi dell'art. 2043 c.c. da risarcire nel termine prescrizionale di cinque anni, che inizia a decorrere dall'irreversibile trasformazione del bene.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
