<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="La segnalazione certificata di inizio attività (SCIA)"/>
    <title>La segnalazione certificata di inizio attività (SCIA)</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<article>

<h1>La segnalazione certificata di inizio attività (SCIA)</h1>

<h2>La SCIA ordinaria</h2>

<p>Le ipotesi in cui era richiesto il rilascio di uno specifico atto autorizzativo sono state notevolmente ridotte negli ultimi anni con l'introduzione dell'istituto della segnalazione certificata di inizio attività (SCIA). Si tratta di un'informativa con la quale <b>un soggetto comunica all'autorità competente la volontà di intraprendere una specifica attività e che ha l'effetto di consentire l'immediato avvio della stessa</b> senza dover attendere i tempi e l'esecuzione di verifiche e controlli preliminari. È stata introdotta nel nostro ordinamento dall'art. 49, co.4-<i>bis</i>, L. 122/2010 (di conversione del D.L. 78/2010), che ha integralmente riformulato l'art. 19 L.241/1990. <br> La SCIA ha infatti la funzione di <b>sostituire</b> ogni atto di autorizzazione, licenza, concessione non costitutiva, permesso o nulla osta, incluse le domande per iscrizioni in Albi o Ruoli richieste per l'esercizio di attività imprenditoriale, commerciale o artigianale il cui rilascio dipenda esclusivamente dall'accertamento di requisiti e presupposti richiesti< dalla legge o di atti amministrativi a contenuto generale, nei casi in cui non sia previsto alcun limite o contingente complessivo. <br> L'attività può essere iniziata immediatamente dalla data di presentazione della segnalazione all'Amministrazione competente, mentre tutti i controlli amministrativi atti ad accertare la sussistenza dei requisiti necessari allo svolgimento dell'attività sono svolti successivamente alla presentazione della SCIA.<br> La segnalazione deve essere corredata dalle <b>dichiarazioni sostitutive</b> di certificazione e dell'atto di notorietà (ai sensi degli art. 46 e 47 D.P.R. 445/200), nonché dalle attestazioni di tecnici abilitati o dalle dichiarazioni di conformità rese dalla agenzie per le imprese relative alla sussistenza dei requisti e dei presupposti per l'avvio dell'attività. Tale documentazione sostituisce anche eventuali pareri di organi o enti appositi, ovver l'esecuzione di verifiche preventive eventualmente richieste dalla legge.</p>

<p>Per quanto riguarda l'<b>attività di controllo</b>, nei casi di accertata carenza dei requisiti o dei presupposti per la presentazione della ACIA l'<a href="241_90.html#19.html">art. 19, co. 3 L.241/1990</a> prescrive che l'Amministrazione competente debba adottare motivati provvedimenti di divieto di prosecuzione dell'attività e di rimozione degli eventuali effetti dannosi di essa. Tale attività di verifica deve essere svolta entro 60 giorni dal ricevimento della segnalazione.<br> Nel caso in cui sia possibile <b>conformare l'attività intrapresa e i suoi effetti alla normativa vigente</b>, possono essere prescritte le misure necessarie con fissazione di un termine non inferiore a 30 giorni per la loro adozione. Se il privato non provvede entro il termine fissato l'attività si intende vietata; se, invece, si adegua, all'Amministrazione sono concessi ulteriori 60 giorni per effettuare le necessarie verifiche. Non è comunque prevista la <b>sospensione dell'attività</b>, che può essere disposta solo in due casi: in presenza di <i>attestazioni non veritiere</i> o qualora vi sia un <b>pericolo per la tutela dell'interesse pubblico</b> in materia di ambiente, paesaggio, beni culturali, salute, sicurezza pubblica, difesa nazionale.</p>

<h2>La SCIA unica</h2>

<p>Con l'art. 3 D.Lgs. 30-6-2016, n. 126 sono state approvate disposizioni per la <b>concentrazione dei regimi amministrativi</b> introducendo la cosiddetta <b>SCIA unica</b>. Il citato articolo, infatti, stabilisce che nelle ipotesi in cui per lo svolgimento di un'attività soggetta a segnalazione certificata di inizio attività siano necessarie altre SCIA, comunicazioni, attestazioni, asservazioni e notifiche, l'interessato possa presentare un'unica SCIA. L'<b>efficacia della segnalazione è immediata</b>, in quanto, come nel regime ordinario, l'attività può essere iniziata dalla data di presentazione della segnlazione; tale disposizione, però, <b>riguarda esclusivamente le attività "liberalizzate"</b>, vale a dire quelle per le quali all'Amministrazione spetta solo verificare la sussistenza di requisiti o presupposti fissati dalle norme (cosiddetta SCIA <i>pura</ui>). Sono escluse le ipotesi in cui siano necessarie anceh autorizzazioni, comunque denominate, espresse o perfezionate con il <a href="silenzio_PA.html">silenzio assenso</a>. <br> L'amministrazione che riceve la SCIA la trasmette alle altre Amministrazioni interessate al fine di consentire il controllo sulla sussitenza dei requisiti e dei presupposti; anche in questo caso si applicano le disposizioni riguardanti i controlli da effettuare.</p>

<p>Per le attività che richiedono più autorizzazioni, invece, l'amministrazione a cui ci si rivolge convocherà di servizi e, in questo caso, l'inizio dell'attività sarà subordinata all'esito della riunione.<br> La ricevuta rilasciata a seguito della presentazione di istanze, segnalazioni o comunicazioni costituisce comunicazione di avvio del procedimento e deve indicare i termini entro i quali l'Amministrazione è tenuta a rispondere o entro i quali il silenzio dell'Amministrazione equivale ad accoglimento dell'istanza.</p>

<section aria-label="End">
<a href="autorizzazioni.html">&#171;Autorizzazioni</a>
<a href="index.html">Index</a>
<a href="concessione.html">La concessione&#187;</a>
</section>

</article>

</body>
</html>
