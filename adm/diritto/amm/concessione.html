<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="La concessione"/>
    <title>La concessione</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>La concessione</h1>

<p>Analogamente all'autorizzazione la concessione è considerata <b>atto ampliativo</b> in quanto per il suo tramite la P.A. conferisce <i>ex novo</i> posizioni giuridiche attive al destinatario, ampliandone così la sfera giuridica.<br> Pur presentando elementi di affinità con l'autorizzazione − entrambi sono <b>provvedimenti ampliativi della sfera soggettiva</b> − la concessione se ne differenzia profondamente in quanto non si limita a rimuovere un limite ad una posizione soggettiva preesistente, ma <i>attribuisce o trasferisce posizioni o facoltà nuove al privato</i>.<br> Si distinguono:</p>

<ul>
	<li><p>le <b>concessioni traslative</b>, con cui viene trasferito al destinatario del provvedimento un diritto soggettivo o un potere di cui la P.A. è titolare, ma che la stessa non intende esercittare direttamente, pur conservandone la titolarità (es. concessione su beni demaniali o patrimoniali indisponibili, concessioni di servizi pubblici, concessioni di pubbliche potestà, ad esempio esattoria e tesoreria, concessioni di attività edilizia);</p></li>

	<li><p>le <b>concessioni costitutive</b>, con cui vengono conferiti al privato diritti o facoltà che non trovano corrispondenza in precedenti diritti o facoltà dell'Amministrazione (concessione di cittadinanza, di onorificenze ecc).</p></li>
</ul>

<p class="small">La concessione era, in campo edilizio, il provvedimento che consentiva al proprietario di costruire ciò fino a quando si ritenne che il diritto di proprietà contenesse già il <b>diritto a costruire</b>, salvo che tale diritto poteva essere esercitato nei limiti di quanto previsto dalla pianificazione urbanistica. Si passò così dalla concessione alla <b>licenza edilizia</b>, per arrivare con il D.P.R n. 380/2001 (<i>Testo unico in materia edilizia</i>) al <b>permesso di costruire</b>. Tale permesso è titolo autorizzativo "espresso", ovvero per il quale occorre attendente il rilascio da partre del Comune e va richiesto per interventi edilizi rilevanti (come nuove costruzioni, ampliamenti e sopraelevazioni, ristrutturazione urbanistica, varianti essenziali a titoli autorizzativi già rilasciati).</p>

<p>Sono <i>figure affini</i> alla concessione:</p>

<ul>
	<li><p>le <b>sovvenzioni</b>, con le quali si eroga un tipo particolare di bene, il danaro pubblico, a soggetti pubblici o privati, per il perseguimento di interessi pubblici connessi allo sviluppo economico, culturale o sociale;</p></li>

	<li><p>le <b>assegnazioni</b> con le quali vengono trasferiti ai destinatari nuovi poteri, ma non in base ad una valutazione discrezionale, quanto piuttosto a seguito della verificazione della sussistenza di determinati presupposti richiesti dalla legge;</p></li>

	<li><p>le <b>deleghe</b> con cui la P.A. attribuisce ad altri soggetti potestà o facoltà inerenti a diritti suo propri;</p></li>

	<li><p>le <b>ammissioni</i> che consistono in un accertamente da parte della P.A. e nel conseguente permesso al destinatario di fruire di determinate utilità o prestazioni.</p></li>
</ul>

<section aria-label="End">
<a href="SCIA.html">&#171;La segnalazione certificata di inizio attività (SCIA)</a>
<a href="index.html">Index</a>
<a href="provvedimenti_ablatori.html">Provvedimenti ablatori&#187;</a>
</section>

</div>

</body>
</html>
