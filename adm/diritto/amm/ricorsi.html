<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La tutela dei diritti e degli interessi"/>
	<title>La tutela dei diritti e degli interessi</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La tutela dei diritti e degli interessi</h1>

<p>Un soggetto che si ritenga leso da un atto della P.A. dispone di due fondamentali strumenti per tutelarsi: può infatti proporre <b>ricorsi amministrativi</b> alla stessa P.A., oppure può rivolgersi a un giudice. In questo secondo caso, potrà proporre ricorsi giurisdizionali <b>al giudice amministartivo</b> o promuovere giudizi civili davanti al <b>giudice ordinario</b>. </p>

<p>Il sistema di tutela amministrativa adottato in Italia prevede due ordini di <b>giurisdizione</b>, quella <b>ordinaria</b> e quella <b>amministrativa</b>.<br> Entrambi sono garantiti dal comma 1 dell'<a href="costituzione.html">art. 113 Cost.</a>. Accanto ai rimedi giurisdizionali il nostro ordinamento prevede una terza via, di tipo non giurisdizionale: la cd. <b>tutela in via amministrativa</b>.<br> La tutela in via amministrativa è caratterizzata dal fatto che essa «viene attuata dalla stessa Amministrazione su ricorso degli interessati, attraverso un procedimento amministrativo e al di fuori di ogni intervento del giudice ordinario o amministrativo, onde la relativa materia rientra nel quadro dei procedimenti amministrativi di riesame»(Virga).</p>

<h2>I ricorsi amministrativi</h2>

<p>I ricorsi amministrativi sono istanze che i soggetti interessati possono presentare ad un'Autorità Amministrativa perché questa risolva una controversia insorta nell'ambito del sistema della P.A., ovvero sono istanze rivolte alla P.A. per ottenere la tutela di una situazione giuridica soggettiva che si assume essere lesa da un provvedimento o da un comportamento amministrativo. Tali ricorsi si differenziano da quelli giurisdizionali perché sono rivolti ad Autorità appartenenti all'Amministrazione, le quali si pronunciano con un provvedimento (<i>decisione amministrativa</i>) al termine di un procedimento amministrativo di <i>secondo grado</i>.<br> La funzione svolta dall'Amministrazione, non è dunque di tipo giurisdizionale ma è <b>attività amministrativa giustiziale</b>, considerata funzione amministrativa di «secondo grado» in quando «chiamata a decidere, in contraddittorio con le parti interessate, una controversia concreta e attuale, occasionata da un proprio antecedente atto amministrativo».<br> Il procedimento si caratterizza per i seguenti elementi:</p>

<ul>
	<li><p>può essere attivato solo a istanza di parte;</p></li>
	<li><p>l'identificazione dei contenuti è rimessa a chi propone l'istanza;</p></li>
	<li><p>al ricorrente è riservata la potestà di introdurre nel procedimento gli interessi da valutare (individuazione e piena disponibilità dell'oggetto del ricorso);</p></li>
	<li><p>l'Autorità cui ci si rivolge ha una discrezionalità limitata ai motivi indicati dal ricorrente, ossia dedotti avverso l'atto impugnato (cd. <i>principio dispositivo</i>).</p></li>
</ul>

<p>Il ricorso amministravi va tenuto distinto dai <b>reclami</b> e dalle <b>denunce</b>, che possono essre presentati alla P.A. da chiunque e per qualunque motivo.<br> I reclami e le denunce sono privi di ttutela giuridica (spesso non trovano riscontro in alcuna norma) e non comportano l'obbligo di provvedere da parte dell'Amministrazione presso la quale sono inoltrati. I ricorsi amministrativi, invece hanno valore di rimedio giuridico e obbligano l'Amministrazione adita a pronunciarsi sull'istanza, in quanto si pone in essere un procedimento amministrativo disciplinato dalla legge.</p>

<h2 id="tipi">Tipologie</h2>

<p>Contro gli atti amministrativi è ammesso ricorso in unica istanza all'organo sovraordinato, per motivi di legittimità e di merito, da parte di chi vi abbia interesse.<br> Nel D.P.R. 1199/1971 sono contemplate tre tipologie di ricorsi amministativi:</p>

<ul>
	<li><p>il <b>ricorso gerarchico</b>, a sua volta distinto in <b>ricorso gerarchico proprio</b> (rimedio a carattere generale, proponibile contro atti non definitivi indipendentemtente da un'esplicita previsione di legge, indirizzato all'Autorità gerarchicamente superiore a quella che ha adottato l'atto ritenuto lesivo del suo destinatario a tutela di un interesse legittimo o di un diritto soggettivo) e <i>ricorso gerarchico improprio</i> (rimedio di carattere eccezionale, esperibile cioè solo nei casi espressamente previsti dalla legge, che si caratteriza per la mancanza di un rapporto gerarchico tra l'Autorità che ha adottato l'atto impugnato e quella decidente. È esperibile innanzi ad un organo monocratico o collegiale avverso delibere di organi collegiali o monocratici indifferentemente, nonché ad un organo statale avverso provvedimenti di altro ente pubblico); La P.A. ha l'obbligo giuridico di decidere ma a norma dell'art. 6 del D.P.R. 1199/1971, "decorsi 90 giorni dalla presentazione del ricorso senza che la P.A. abbia comunicato all'interessato la decisione dello stesso, il ricorso si intende <i>respinto</i> (<a href="silenzio_PA.html#silenzio_rigetto">silenzio rigetto</a>) a tutti gli effetti contro il provvedimento impugnato è esperibile il ricorso all'<a href="giustizia_amministrativa.html">autorità giurisdizionale</a> competente, o quello straordinario al Presidente della Repubblica.</p></li>

	<li><p>il <b>ricorso in opposizione</b>, basato su motivi di legittimità e di merito ed esperibile nei soli casi previsti dalla legge con presentazione allo stesso organo che ha emanato l'atto, solo contro atti non definitivi.</p></li>

	<li><p>il <b>ricorso straordinario al Capo dello Stato</b>, un rimedio di carattere generale, esperibile cioè in tutti i casi in cui non sia escluso dalla legge ovvero incompatibile con il sistema, proponibile contro atti nei cui confronti, in ragione del loro carattere definitivo, non sono esperibili rimedi amministrativi, e caratterizzato dall'alternatività rispetto al ricorso al giudice amministrativo.</p></li>
</ul>

<p>A livello classificatorio, il ricorso amministrativo si definisce <i>ordinario</i> quando ha per oggetto <i>provvedimenti non definitivi</i> della P.A.. Il <b>ricorso straordinario al Presidente della Repubblica</b>, invece, realizza una tutela del tutto differente, e ha per oggetto <i>atti amministrativi definitivi</i>.<br> I ricorsi si suddividono in <b>impugnatori</b>  o <b>non impugatori</b> a seconda che abbiano ad oggetto atti amministrativi ritenuti lesivi (<i>ricorso amministrativo impugnatorio</i>) ovvero meri comportamenti o rapporti giuridici (<i>ricorso amministrativo non impugnatorio</i>).</p>

<h2>Profili Procedurali</h2>

<p>Legittimati a proporre il ricorso amministrativo sono le <b>persone fisiche</b> (cittadini italiani e stranieri nei casi espressamente previsti) e le <b>persone giuridiche</b> (a seguito di deliberatione sul ricorso) che abbiano interesse.<br> L'interesse a ricorrere può essere costituito da un <i>diritto soggettivo</i>, da un <i>interesse legittimo</i> o da un <i>interesse diffuso</i> e deve essere <i>personale, diretto</i> e <i>attuale</i>. <br> Il <b>ricorso amministrativo gerarchico e in opposizione</b> deve essere proposto <b>entro 30 giorni</b> dalla notificazione o dalla data della pubblicazione del provvedimento (ove prevista) o, infine dalla data della piena conoscenza dell'atto. <br> Il <b>ricorso straordinario al Presidente della Repubblica</b> deve, invece, essere proposto <b>entro il termine di 120 giorni</b>.<br> Il diritto a proporre il ricorso amministrativo si estingue per il decorso dei termini (<i>decadenza</i>) oppure in caso di <i>acquistizione</i>, allorché l'interessato compia atti positivi o negativi incompativili con la volontà di proporre il ricorso medesimo.<br> La decizione deve essere comunicata sia al ricorrente che ai controinteressati e all'Autorità che ha emanato l'atto impugnato. Per quest'ultima, l'eventuale accoglimento preclude la possibilità di adottare un atto identico a quello annullato ma non la possibilità di regolare in altro modo la medesima situazione.<br>Il procedimento introdotto con il ricorso amministrativo può poi estinguersi per <i>rinuncia, cessazione della materia del contendere</i> (allorché viene meno l'atto impugnato) o <i>sopravvenuta carenza di interesse</i> (quando, nel corso del procedimento, sia venuto meno l'interesse al ricorso amministrativo).</p>

<section aria-label="End">
<a href="nullità_atto.html">&#171;La nullità dell'atto</a>
<a href="index.html">Index</a>
<a href="giustizia_amministrativa.html.html">La tutela in sede giurisdizionale amministrativa&#187;</a>
</section>

</article>

</body>
</html>
