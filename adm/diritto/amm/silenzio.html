<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il silenzio della P.A."/>
	<title>Il silenzio della P.A.</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il silenzio della P.A.</h1>

<p>Si intende per silenzio amministrativo il <b>comportamento inerte dell'Amministrazione nell'ambito di un procedimento attivato su istanza del privato</b>.<br> La L. 241/1990 ha sancito, in via generale, l'obbligo della P.A. di <a href="conclusione_procedimento.html">concludere il procedimento amministrativo</a> con un <b>provvedimento espresso</b>, con la conseguenza che l'eventuale inerzia dell'Amministrazione non può che ritenersi illegittima e l'interessato può ottenere dal giudice amministrativo una sentenza che, senza entrare nel merito della richiesta inevasa, accerti l'obbligo della pubblica autorità di provvedere e rinvii ad essa perché adotti un atto esplicito di accoglimento o rigetto.<br> In altri casi l'inerzia non è illegittima ma può avere, in base a precise norme di legge, il significato di accoglimento (<b>silenzio assenso</b>) o diniego dell'istanza (<b>silenzio rigetto</b>). Si parla in queste ipotesi di <b>silenzio significativo</b>, dal momento che, per espressa previsione di legge, il manxato pronunciamento dell'Amministrazione produce comunque un effetto di accoglimento o di rigetto dell'istanza, decorso un determinato periodo di tempo.</p>

<h2>Il Silenzio Assenso</h2>

<p>Va immediatamente rilevato che, almeno sulla carta, la regola, da applicare salvo disposizioni contraria quando l'amministrazione rimane inerte, è quella del <b>silenzio-assenso</b>. Il silenzio-assenso, costituisce oggi la <b>regola</b> nel nostro ordinamento per i procedimenti ad istanza di parte, pur se temperata da una serie di importanti eccezioni. <br> Il silenzio assenso previsto dall'<a href="241_90.html#20">art. 20 della L. 241/1990</a> (modificato dall’art. 3 D.L. n. 35/2005) dispone che, fatta salva l'applicazione dell'art. 19 (che attiene alla <a href="SCIA.html">SCIA</a>), nei <b>procedimenti ad istanza di parte</b> per il rilascio di provvedimenti amministrativi il <b>silenzio</b> dell'amministrazione competente <b>equivale a provvedimento di accoglimento della domanda</b>, senza necessità di ulteriori istanze o diffide, se la medesima amministrazione non comunica all'interessato, nel termine di cui all'art. 2, il provvedimento di diniego, ovvero non procede ai sensi del c. 2 (e, cioè non indice una conferenza di servizi).</p>

<p>Sono escluse dall'applicazione del silenzio assenso le ipotesi in cui l'amministrazione indice una conferenza di servizi, rendendosi evidente, in tali casi, la necessità dell'amministrazione di effettuare adeguate valutazioni sull'istanza del privato, ma sono altresì escluse le materie del patrimonio culturale e paesaggistico, dell'ambiente, della difesa nazionale, della pubblica sicurezza e dell'immigrazione, della salute e della pubblica incolumità.<br> Risultano, inoltre, escluse dall'applicazione della disciplina del silenzio assenso tutte quelle ipotesi in cui la normativa comunitaria impone l'emanazione di un provvedimento espresso.</p>

<h2>Il silenzio assenso tra amministrazioni pubbliche</h2>

<p>Il legislatore nel 2015 (aggiungendo l'<a href="241_90.html#17_2">art. 17-<i>bis</i></a> L.241/1990, dall'art. 3 L. 124/2015, cosiddetta riforma Madia) ha introdotto una nuova ipotesi di silenzio assenso al fine di agevolare l'attività amministrativa. In particolare, è previsto che nei casi in cui è prevista l'acquisizione di assensi, concerti o nulla osta comunque denominati di amministrazioni pubbliche e di gestori di beni o servizi pubblici, per l'adozione di provvedimenti normativi e amministrativi di competenza di altre amministrazioni pubbliche, le amministrazioni o i gestori competenti comunicano il proprio assenso, concerto o nulla osta entro trenta giorni dal ricevimento dello schema di provvedimento, corredato della relativa documentazione, da parte dell'amministrazione procedente. Se non vi sono interruzioni, decorso tale termine senza che sia stato comunicato l'assenso, il concerto o il nulla osta, lo stesso si intende acquisito. A differenza di quanto previsto per la disciplina generale del silenzio assenso, la norma in questione si applica anche ai casi in cui è prevista l'acquisizione di assensi, concerti o nulla osta comunque denominati di amministrazioni preposte alla tutela ambientale, paesaggistico-territoriale, dei beni culturali e della salute dei cittadini, per l'adozione di provvedimenti normativi e amministrativi di competenza di amministrazioni pubbliche. La norma non si applica invece nei casi in cui disposizioni del diritto dell'Unione europea richiedano l'adozione di provvedimenti espressi.</p>

<h3>Silenzio devolutivo</h3>

<p>Si ha silenzio devolutivo, invece, quando il silenzio serbato dall'amministrazione comporta l'attribuzione della competenza ad altra autorità (art. 17 della L. n.241/90). In altri termini, questa figura di silenzio è denominata "silenzio devolutivo", perché produce l'effetto di spostare le competenze. Un esempio di silenzio devolutivo è previsto nell' art. 17 della L. n.241/90, nel quale, con riguardo alle valutazioni tecniche, è espressamente previsto che se gli organi tecnici non esprimono la valutazione entro il termine perentorio, il responsabile del procedimento deve chiedere le suddette valutazioni ad altri organi dell'amministrazione che siano dotati di qualificazioni o capacità tecnica equipollenti, ovvero ad istituti universitari. <br> Il silenzio devolutivo è anche detto silenzio procedimentale, perché si innesta all'interno del procedeimento, ma non ha valore provvedimentale, bensì solo procedimentale, Questa tipologia di silenzio è uno strumento che opera con 

<h3>Silenzio facoltativo</h3>

<p>Un altro esempio di silenzio procedimentale è quello disciplinato dall'art. 16 l. n. 241/90, che riguarda gli atti consultivi, ove è previsto espressamente, al comma 2, che in caso di decorrenza dei termini senza che sia stato comunicato il parere facoltativo, l'amministrazione richiedente procede indipendentemente dall'espressione del parere. Il silenzio di cui all'art. 16 n. 241/90 non è devolutivo in senso stretto. Nella succitata disposizione si stabili che, una volta richiesto all'organo consultivo il parere − che non dovrebbe essere vincolante − l'amministrazione procede indipendentemente dall'espressione del parere.</p>

<h2 id="diniego">Silenzio diniego</h2>

<p>Decorso inutilmente un determinato periodo di tempo, il silenzio equivale a un provvedimento di diniego. Così, per es., in materia di diritto di accesso ai documenti amministrativi (<a href="241_90.html#25">art. 25, co. 4, l. n. 241/1990</a>), stabilisce che la richiesta di accesso ai documenti amministrativi <i>si intende respinta</i> una volta che siano <i>decorsi inutilmente trenta giorni</i> dalla sua presentazione &emsp;(v. <a href="accesso_modalità.html#diniego">Modalità di esercizio del diritto di accesso</a>). <br> Un'altro esempio è costituita dalla fattispecie disciplinata dall'<a href="165_2001.html#53">art. 53, c. 10, D.Lgs. 165/2001</a>, ai sensi del quale l'autorizzazione richiesta da dipendenti pubblici all'amministrazione di appartenenza ai fini dello svolgimento di incarichi retribuiti si intende definitivamente negata, quando, a seguito della presentazione della richiesta che non attenga ad incarichi ad «incarichi da conferirsi da amministrazioni pubbliche», sia inutilmente decorso il termine di trenta giorni per provvedere.</p>

<h2>Il silenzio inadempimento</h2>

<p>Nei casi in cui la legge non qualifica espressamente il silenzio, ovvero nelle numerose materie in cui il silenzio-assenso non trova applicazione per espressa diposizione di legge (si tratta delle materie indicate al comma 4 dell’<a href="241_90.html#20_4">art. 20 della l. n. 241/1990</a> che, per la loro rilevanza, necessitano di un’istruttoria e l'adozione di provvedimenti amministrativi formali: ad es., ambiente, difesa nazionale, patrimonio culturale, immigrazione, cittadinanza), il silenzio dell’amministrazione equivale a un ‘<b>inadempimento</b>’. </p>

<p>La disciplica dell'istituto si ricava dall'art. 2 L.241/1990: trascorso il termine fissato per la conclusione del procedimento, il silenzio può ritenersi formato. <br> A partire da tale momento, senza necessità ulteriore diffida, decorre il termine per porporre ricorso giurisdizionale, volto ad ottenere una pronuncia con cui il giudice ordina all'amministrazione di provvedere di norma entro un termine non superiore a trenta giorni.</p>

<h2 id="silenzio_rigetto">Silenzio rigetto</h2>

<p>Il silenzio rigetto, invece, si ha in caso di mancata pronuncia sul <a href="ricorsi.html#ricorso_gerarchico">ricorso gerarchico</a> decorsi 90 giorni dalla sua presentazione, senza che l’organo adito abbia comunicato la decisione, in questo caso esso si intende respinto (art. 6 D.P.R. 1199/1971 e art. 20 L. 1034/1971). </p>

<section aria-label="End">
<a href="conclusione_procedimento.html">&#171;La Conclusione del procedimento</a>
<a href="index.html">Index</a>
<a href="provvedimento.html">Provvedimenti amministrativi&#187;</a>
</section>

</article>

</body>
</html>
