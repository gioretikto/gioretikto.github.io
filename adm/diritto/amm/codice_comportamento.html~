<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il Codice di comportamento dei dipendenti pubblici">
	<title>Il Codice di comportamento dei dipendenti pubblici</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il Codice di comportamento dei dipendenti pubblici</h1>

<p>Il 19 giugno 2013 è entrato in vigore il D.P.R. 16 aprile 2013, n. 62 contenente il nuovo <i>Codice di comportamento dei dipendenti pubblici</i>. Il regolamento, emanato in ottemperanza a quanto prescritto all'art. 54 D.Lgs. 165/2001, nel testo novellato dalla L. 190/2012 (legge sull'anticorruzione), è stato redatto al fine di assicurare la qualità dei servizi, la prevenzione dei fenomeni di corruzione, il rispetto dei doveri costituzionali di diligenza, lealtà, imparzialità e servizio esclusivo alla cura dell'interesse pubblico. <br> Il citato art. 54 del D.Lgs. 165/2001 (per come sostituito dall'art. 1, comma 44, L. 6 novembre 2012, n. 190) stabilisce che il Governo definisce un <b>codice di comportamento dei dipendenti delle pubbliche amministrazioni</b> al fine di assicurare la qualità dei servizi, la prevenzione dei fenomeni di <b>corruzione</b>, il <b>rispetto dei doveri costituzionali di diligenza, lealtà, imparzialità e servizioesclusivo alla cura dell'interesse pubblico</b>. Il codice contiene una specifica sezione dedicata ai doveri dei dirigenti, articolati in relazione alle funzioni attribuite, e comunque prevede per tutti i dipendenti pubblici il divieto di chiedere o di accettare, a qualsiasi titolo, compensi, regali o altre utilità, in connessione con l'espletamento delle proprie funzioni o dei compiti affidati, fatti salvi i regali d'uso, purché di modico valore e nei limiti delle normali relazioni di cortesia (comma 1). <br> Ai sensi del comma 2 della predetta disposizione, il codice, approvato con decreto del Presidente della Repubblica, previa deliberazione del Consiglio dei ministri, su proposta del Ministro per la pubblica amministrazione e la semplificazione, previa intesa in sede di Conferenza unificata, è pubblicato nella Gazzetta Ufficiale e consegnato al dipendente, che lo sottoscrive all'atto dell'assunzione. Il comma 3 stabilisce, poi, che <b>la violazione dei doveri contenuti nel codice di comportamento</b>, compresi quelli relativi all'attuazione del Piano di prevenzione della corruzione, è fonte di responsabilità disciplinare. La violazione dei doveri è altresì rilevante ai fini della responsabilità civile, amministrativa e contabile ogniqualvolta le stesseresponsabilità siano collegate alla violazione di doveri, obblighi, leggi o regolamenti. Violazioni gravi o reiterate del codice comportano l'applicazione della sanzione di cui all'articolo 55-quater, comma 1. Per ciascuna magistratura e per l'Avvocatura dello Stato, gli organi delle associazioni di categoria adottano un <b>codice etico</b> a cui devono aderire gli appartenenti alla magistratura interessata. In caso di inerzia, il codice è adottato dall'organo di autogoverno (comma 4). Inoltre, il comma 5 dell'art. 54 del D.Lgs. 165/2001 prevede che ciascuna pubblica amministrazione definisce, con procedura aperta alla partecipazione e previo parere obbligatorio del proprio organismo indipendente di valutazione, un proprio codice di comportamento che integra e specifica il codice di comportamento di cui al comma 1 del medesimo articolo. A tale codice di comportamento si applicano le disposizioni del comma 3.A tali fini, la Commissione per la valutazione, la trasparenza e l'integrità delle amministrazioni pubbliche (CIVIT) definisce criteri, linee guida e modelli uniformi per singoli settori o tipologie di amministrazione. Sull'applicazione dei codici di cui all'art. 55 vigilano i dirigenti responsabili di ciascuna struttura, le strutture di controllo interno e gli uffici di disciplina (comma 6). Le pubbliche amministrazioni, dal canto loro, verificano annualmente lo stato di applicazione dei codici e organizzano attività di formazione del personale per la conoscenza e la corretta applicazione degli stessi (comma 7). <br> A norma dell'anzidetto art. 54 del D.Lgs n. 165/2001, con D.P.R. 16 aprile 2013, n. 62, è stato adottato il regolamento recante il codice di
comportamento dei dipendenti pubblici, il quale -ai sensi dell'art. 1-definisce i doveri minimi di diligenza, lealtà, imparzialità e buona condotta che i dipendenti sono tenuti ad osservare. <br> Ai sensi del seguente art. 2, comma 1 tale codice trova applicazione ai dipendenti delle P.A. di cui all'art. 1, comma 2, del D.Lgs. 30 marzo 2001, n. 165, il cui rapporto di lavoro è disciplinato in base all'art. 2, commi 2 e 3 del medesimo decreto. Inoltre, fermo restando quanto previsto dall'articolo 54, comma 4, del decreto legislativo 30 marzo 2001, n. 165, le norme contenute nel codice costituiscono principi di comportamento per le restanti
categorie di personale di cui all'articolo 3 del citato decreto n. 165 del 2001, in quanto compatibili con le disposizioni dei rispettivi ordinamenti (art. 2, comma 2).<br> Da ultimo, le disposizioni del codice di comportamento si applicano anche alle Regioni a statuto speciale e alle Province autonome di Trento e di Bolzano nel rispetto delle attribuzioni derivanti dagli statuti speciali e delle relative norme di attuazione, in materia di organizzazione e contrattazione collettiva del proprio personale, di quello dei loro enti funzionali e di quello degli enti locali del rispettivo territorio.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
