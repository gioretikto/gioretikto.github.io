<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L'obbligo dell'evidenza pubblica">
	<title>L'obbligo dell'evidenza pubblica</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L'obbligo dell'evidenza pubblica</h1>

<p>L'art. 3 R.D. 2440/1923 enuncia un principio fondamentale dell'attività contrattuale della PA, secondo cui <b>ogni contratto della PA da cui derivi un'entrata o una spesa deve essere preceduto da una gara, salvo che non ricorrano le ipotesi in cui si possa far ricorso alla trattativa privata</b>.<br> La finalità di questo principio di contabili pubblica è di garantire la <i>par condicio</i> tra tutti i potenziali interessati a contrattare con l'amministrazione e di consentire all'amministrazione stessa, mediante l'acquisizione di una pluralità di offerte, di ottenere le condizioni più vantaggiose. Del resto, nella scelta del giusto contraente si considerano pienamente soddisfatte le esigenze di trasparenza ed imparzialità, imposte all'azione amministrativa dall'<a href="../cost/cost.html#97">art. 97 Cost</a>. A tal fine, nell'espletare la gara le norme di contabilità pubblica richiedono il rispetto di una serie di regole tese ad impedire collusioni tra privati ed uffici dell'amministrazione pubblica. Tali regole informano uno speciale metodo procedurale, noto come <b>procedura dell'evidenza pubblica</b>, che richiede, tra l'altro, il <b>rispetto di termini ben precisi per la pubblicità della gara e di rigorosi criteri di valutazione</b>. Nel rapporto contrattuale sorto dall'azione <i>iure privatorum</i> della PA, perciò, si possono distinguere due fasi: </p>

<ul>
	<li><p>la prima è quella che precede la stipulazione del contratto ed è contrassegnata dalla rilevanza dell'interesse pubblico e dominata da norme di diritto pubblico (evidenza pubblica);</p></li>
	<li><p>la seconda è quella che segue la stipulazione e concerne l'esecuzione del contratto secondo le norme di diritto privato (salvo qualche eccezione).</p></li>
</ul>

<p>L'espressione "evidenza pubblica", quindi, vuole proprio indicare il procedimento amministrativo che accompagna la conclusione dei contratti della PA e si caratterizza per la presenza di atti amministrativi che rendono evidenti (e ne consentono la verifica) le ragioni di pubblico interesse che hanno spinto alla stipulazione del contratto, alla scelta della controparte e alla formazione dle consenso.<br>Si tratta di un procedimento complesso, articolato in diversi sub-procedimenti. In particolare, vanno citati i seguenti passaggi necessari all'interno della fase di diritto pubblico;</p>

<ul>
	<li><p>la <b>determinazione a contrattare</b> nella quale l'autorità procedente deve evidenziare le ragioni che la inducono a negoziare e l'interesse pubblico che viene perseguito e realizzato con lo strumento negoziale. Essa si sostanzia in un provvedimento amministrativo di tipo gesionale che deve precedere la conclusione di qualsiasi negozio, enucleando l'oggetto del contratto, le sue clausole essenziali, lo scopo da perseguire e le modalità attraverso cui realizzarlo: la deliberazione, in sostanza, predetermin il contenuto del futuro contratto.</p>

	<p class="small">In questa fase si sottopone all'autorità di controllo uno <b>schema di contratto-tipo</b> che deve essere corredato, ai sensi dell'art. 45 R.D. 827/1924, dai <b>capitolati d'oneri</b>. Tale schema può essere redatto in accordo con l'altro contraente ma, il più delle volte, è atto unilaterlae dell'autorità procedente. Lo schema di contratto tipo deve, peraltro, inserire le <b>clausole</b> dei <b>capitolati generali e speciali</b> relativi al contratto da concludere. <br> I capitolati generali sono atti della PA che recano la disciplina generale dei contratti appartenenti ad un determinato tipo. I capitolati speciali, invece, sono atti che recano la disciplina relativa ad un singolo rapporto contrattuale. I <b>primi</b>, secondo la giurisprudenza, hanno <b>carattere normativo</b> mentre i <b>secondi</b> hanno <b>carattere negoziale</b>.</p>

	</li>

	<li><p>la <b>scelta del contraente</b>;</p></li>
	<li><p>la fase dell'<b>aggiudicazione e della conclusione del contratto</b>;</p></li>
	<li><p>quella dell'<b>approvazione</b> del contratto con cui si dispone l'<b>esecuzione</b>. Tutti i contratti della  PA devono essere stipulati per iscritto, e devono poi essere approvati. L'<b>approvazione</b> è un atto di controllo con cui un organo superiore a quello che ha stipulato il contratto ne ordina l'esecuzione e assume l'impegno della relativa spesa.</p></li>
</ul>

<section aria-label="End">
<a href="appalti.html">«Il codice dei contratti pubblici; Gli appalti</a>
<a href="index.html">Index</a>
<a href="bando.html">Le modalità di scelta del contraente»</a>
</section>

</article>

</body>
</html>
