<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="L'espropriazione per pubblica utilità"/>
    <title>L'espropriazione per pubblica utilità</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>L'espropriazione per pubblica utilità</h1>

<p>L'espropriazione è un provvedimento ablatorio reale, avente ad oggetto beni immobili appartenenti a privati, il cuo fondamento viene generalmente desunto in dottrina dalla cd. <b>prevalenza dell'interesse pubblico su quello privato</b> con conseguente degradazione del diritto di proprietà a interesse legittimo. <br> L'espropriazione è preordinata alla realizzazione di opere, edifici o strutture di interesse pubblico e costituisce l'esito di un procedimento amministrativo nel quale assume rilievo centrale la <b>dichiarazione di pubblica utilità</b> da parte dell'Autorità espropriante, seguita dall'emanazione del <b>decreto di espropriazione</b>, con cui si sancisce definitivamente l'effetto traslativo del bene privato in favore dell'Autorità espropriante. <br> Il provvedimento amministrativo genera comunque, in favore del proprietario, il diritto a percepire un <b>indennizzo</b>. Dunque, il trasferimento coattivo comporta la conversione del diritto reale dell'espropriato in cui credito ad una somma di denaro a titolo, appunto, di indennità. L'istituto dell'espropriazione per pubblica utilità è oggi disciplinato dal D.P.R. 8-6-2001, n. 327. che costituisce il Testo unico della materia, con il quale si è cercato finalmente di porre una disciplina organica del procedimento espropriativo.<br> Quanto al suo ambito di applicazione, l'espropriazione, nella maggior parte dei casi, incide sulla proprietà di beni immobili, ma può riguardare anche − ai sensi del D.P.R. 327/2001 − diritti reali limitati su immobili, quali la servitù o l'uso. Ai sensi dell'art. 2 del D.P.R. 327/2001, l'espropriazione dei beni immobili o di diritti relativi ad immobili per l'esercuzione di opere pubbliche o di pubblica utilità può essere disposta nei soli casi previsti dalle leggi e dai regolamente (<b>principio di legalità</b>) e i procedimenti espropriativi devono ispirarsi ai principi di economicità, di efficacia, di efficienza, di pubblicità e di semplificazione dell'azione amministrativa.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
