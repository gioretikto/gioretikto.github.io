<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L'avvio del Procedimentoo"/>
	<title>L'avvio del Procedimento</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L'avvio del Procedimento</h1>

<p>In qualunque modo il procedimento inizi (d'ufficio o su istanza di parte), la P.A. ha l'obbligo di comunicare l'avvio del procedimento ai sensi dell'<a href="242_90.html#7">art. 7 della L. 241/90</a>.<br> Tale comunicazione (che può essere legittimamente omessa solo se sussistono ragioni di impedimento derivanti da particolari esige</p>

<p>Tale comunicazione (che può essere legittimamente omessa solo se sussistono ragioni di impedimento derivanti da particolari esigenze di celerità del procedimento o, secondo certa giurisprudenza, anche nei casi di atti vincolati) deve essere resa a quei soggetti nei confronti dei quali il procedimento finale è destinato a produrre effetti diretti, a quelli che per legge debbono intervenire nel procedimento in questione, nonché ai soggetti individuati o facilmente individuabili, diversi dai diretti destinatari, ai quali il provvedimento da emanare possa arrecare un pregiudizio.<br> La notizia dell'avvio del procedimento viene data mediante comunicazione personale (art. 8 della legge citata) ed in tale comunicazione debbono essere indicati:</p>

<p>a) l'amministrazione competente;<br>
b) l'oggetto del procedimento promosso;<br>
c) l'ufficio e la persona responsabile del procedimento;<br>
c-bis) la data entro la quale, secondo i termini previsti dall’articolo 2, commi 2 e 3, devono concludersi il procedimento e i rimedi esperibili in caso di inerzia  dell’amministrazione;<br>c-ter) nei procedimenti ad iniziativa di parte, la data di presentazione della relativa istanza;<br> d) l'ufficio in cui si può prendere visione degli atti.</p>

<p>Inoltre, a seguito dell’articolo 28, comma 8 della legge n. 98/2013 di conversione del cosiddetto “decreto del fare” (d.l. n. 69/2013), nella comunicazione di avvio del procedimento di cui all'articolo 8 della legge n. 241 del 1990 e nelle informazioni sul procedimento pubblicate ai sensi dell'articolo 35 del d.lgs. 14 marzo 2013, n. 33, è fatta espressa menzione del diritto all’indennizzo, nonché delle modalità e dei termini per conseguirlo ai sensi del presente articolo ed è altresì espressamente indicato il soggetto cui è attribuito il potere sostitutivo.<br> Ulteriormente, la legge 98/2013, all'art. 28, ha stabilito che fatto salvo il risarcimento del danno di cui all'art. 2, comma 1, della legge 7 agosto 1990,n. 241 e ad esclusione delle ipotesi di silenzio qualificato, in caso di inosservanza del termine di conclusione del procedimento, le pubbliche amministrazioni e i soggetti di cui all'art. 1, comma l-<i>ter</i>, della legge n. 241 del 1990, corrispondono all’interessato, a titolo di indennizzo per il mero ritardo, una somma di denaro pari a 30 euro per ogni giorno di ritardo con decorrenza dalla data di scadenza del termine del procedimento, comunque complessivamente non superiore a 2.000 euro. Se l'interessato si è rivolto al responsabile del potere sostitutivo, questi conclude ove ancora necessario il procedimento ai sensi dell’art. 2, comma 9-bis, della legge n. 241 del 1990. I soggetti di cui all'articolo 1, comma 1-ter, della legge n. 241 del
1990 individuano a tal fine il responsabile al quale presentare la richiesta di cui all'art. 2, comma 9-bis, della medesima legge.<br> L'indicazione del responsabile del procedimento è prescritta sostanzialmente al fine di garantire al cittadino, destinatario dell’attività della PA. o che, comunque, da essa possa subire un pregiudizio, un preciso interlocutore, cui rivolgersi in caso di necessità e da chiamare a rispondere, in caso venga danneggiato.</p>

<p>L'obbligo di comunicazione dell’avvio del procedimento ai soggetti interessati si fonda sull'esigenza di porre i destinatari dell’azione amministrativa discrezionale in grado di far conoscere il proprio punto di vista all'Amministrazione, al fine di permettere a quest'ultima di meglio effettuare una ponderata comparazione degli interessi coinvolti e quindi per consentire, in definitiva, una più efficace valutazione circa la migliore soddisfazione dell’interesse pubblico principale a fronte degli altri interessi — pubblici e privati — eventualmente coesistenti. In altre parole la prescrizione relativa all'obbligo di avvisare gli interessati dell'avvio del procedimento che li riguarda risponde al fine di garantire la loro partecipazione e l'esercizio del contraddittorio nell’ambito del procedimento stesso, per cui è la stessa legge n. 241 del 1990, all’<a href="241_90.html#8">art. 8, comma 4</a>, che prevede che l’omissione di detto avviso possa essere fatta valere (salvo che, ovviamente, non si siano egualmente potute far valere le proprie ragioni nel procedimento). L'obbligo di comunicazione, con la formalità di cui all'art. 8, assicura al diretto interessato la possibilità di conoscere gli atti del procedimento (art. 10, lett. a)) e di produrre memorie e documenti, che l’Amministrazione ha l'obbligo di valutare se pertinenti all’oggetto del provvedimento. <br> La mancanza della comunicazione di avvio del procedimento produce, per espressa previsione di legge, l’<b>annullabilità del provvedimento finale</b> emanato in esito al procedimento.</p>

<section aria-label="End">
<a href="procedimento.html">&#171;Il procedimento e il provvedimento</a>
<a href="index.html">Index</a>
<a href="responsabile_procedimento.html">Il responsabile del Procedimento&#187;</a>
</section>

</article>

</body>
</html>
