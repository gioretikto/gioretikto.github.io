<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il Codice dei contratti pubblici"/>
	<title>Il Codice dei contratti pubblici</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il Codice dei contratti pubblici</h1>

<p>La pubblica amministrazione, così come qualsiasi altro soggetto dell’ordinamento, può perseguire i propri scopi stipulando contratti. Dal diritto privato sappiamo che il <b>contratto</b> è l’accordo di due o più parti per costituire, regolare o estinguere tra loro un rapporto giuridico patrimoniale (<a href="../civile/cc.html#1321">art. 1321 c.c.</a>): portando questa definizione nel diritto amministrativo, nel contratto pubblico una parte è la pubblica amministrazione che, però, a differenza di un qualsiasi altro soggetto dell’ordinamento, persegue fini di interesse generale e spende soldi pubblici, ossia della collettività. Il <b>contratto pubblico</b> viene regolato sia da nome di diritto privato che da norme di diritto pubblico. Norme di diritto pubblico nella fase iniziale dell'appalto, che comprende la scelta del contraente e norme di diritto privatistico per quanto riguarda il potere contrattuale (i.e. di definizione del contratto da parte della P.A.) </p>

<p>Un <b>appalto pubblico</b>, nell'ordinamento giuridico di uno Stato, è un contratto a titolo oneroso stipulato per iscritto tra uno o più operatori economici e una o più stazioni appaltanti avente per oggetto l'esecuzione di lavori, la fornitura di beni o la prestazione di servizi. <br> Le direttive 2014/23/UE, 2014/24/UE e 2014/25/UE regolano la materia e sono state recepite prima nel D.Lgs. 50/2016 e poi nell'attuale codice dei contratti pubblici, il D.Lgs. 36/2023. </p>

<p><b>La <b>stazione appaltante</b>, indica una pubblica amministrazione aggiudicatrice o altro soggetto di diritto, che affida appalti pubblici di lavori, forniture o servizi oppure concessioni di lavori pubblici o di servizi. La stazione appaltante è un soggetto pubblico che bandisce procedure di gara. La <b>centrale di committenza</b> è quel soggetto pubblico a cui viene delegato il ruolo di stazione appaltante per altri soggetti pubblici centralizzando così gli acquisti e permettendo di risparmiare (ad es. compro computer per tutti, ne compro tanti ed ottengo prezzi migliori). Le procedure di acquisizione sono sottoposte alla disciplina del codice dei contratti pubblici. </p>

<p>Il Codice è diviso in sei parti:</p>

<ul>
	<li><p>prima parte: definisce l'<b>ambito di applicazione</b> e riporta alcune <b>disposizioni comuni</b> come le definizioni (art. 3), la specificazione dei contratti esclusi in tutto o in parte dall'ambito di applicazione (artt.4-20), le norme sulla pianificazione, programmazione (artt. 21-27) ed i principi comuni sulle modalità di affidamento (artt.28-34);</p></li>

	<li><p>la seconda: disciplina i <b>contratti di appalto per lavori, servizi e forniture</b>;</p></li>

	<li><p>la terza è relativa ai <b>contratti di concessione</b> (artt.164-178);</p></li>

	<li><p>la quarta è dedicata al partenariato pubblico-privato e al contraente generale (artt. 179-199);</p></li>

	<li><p>la quinta detta misure in materia d'<b>infrastrutture e d'insediamenti prioritari</b> (artt. 200-203);</p></li>

	<li><p>la sesta riporta le <b>disposizioni finali e transitorie</b> (artt. 204-220).</p></li>
</ul>

<p>L'articolo 3 del codice dà le seguenti definizioni</p>

<ul>
	<li><p><b>amministrazioni aggiudicatrici</b>, le amministrazioni dello Stato; gli enti pubblici territoriali; gli altri enti pubblici non economici; gli organismi di diritto pubblico; le associazioni, unioni, consorzi, comunque denominati, costituiti da detti soggetti;</p></li>

	<li><p><b>enti aggiudicatori</b>: amministrazioni aggiudicatrici che operano nei cd. <i>settori speciali</i> (gas, elettricità, acqua, trasporti pubblici, etc) o che, pur non essendo amministrazioni aggiudicatrici, opeano in tali settori in virtù di diritti speciali o esclusivi concessi loro dall'autorità competente;

	<li><p><b>concessione di lavori</b>, un contratto a titolo oneroso stipulato per iscritto in virtù del quale una o più stazioni appaltanti affidano l'esecuzione di lavori ad uno o più operatori economici riconoscendo a titolo di corrispettivo unicamente il diritto di gestire le opere oggetto del contratto o tale diritto accompagnato da un prezzo, con assunzione in capo al concessionario del rischio operativo legato alla gestione delle opere.</p></li>

	<li><p><b>concessione di servizi</b>, un contratto a titolo oneroso stipulato per iscritto in virtù del quale una o più stazioni appaltanti affidano ad uno o più operatori economici la fornitura e la gestione di servizi diversi dalla'esecuzione di lavori.</p></li>

	<li><p><b>concessionario</b>, un operatore economico cui è stata affidata o aggiudicata una concessione;</p></li>

	<li><p><b>appalti pubblici</b> (comma 1, lett <i>ii</i>), i contratti a titolo oneroso, stipulati per iscritto tra una o più stazioni appaltanti e uno o più operatori economici, aventi per oggetto l'esecuzione di lavori, la fornitura di prodotti e la prestazione di servizi. Vengono ulteriormente distinti in</p>
	
	<ul>
		<li><p>Gli <b>appalti di pubblici lavori</b>, aventi per oggetto:</p>

		<ol>
			<li><p>L'esecuzione di lavori o opere relativi a una delle attività di cui all'allegato I;</p></li>
			<li><p>l'esecuzione, oppure la progettazione esecutiva e l'esecuzione di un'opera (in questo casi si parla di <i>appalto integrato</i>);</p></li>
			<li><p>la relalizzazione, con qualsiasi mezzo, di un'opera corrispondente alle esigenze specificate dall'amministrazione aggiudicatrice o dall'ente aggiudicatore che esercita un'influenza determinante  sul tipo o sulla progettazione dell'opera (cd. esecuzione mediante contraente generale o <i>general contractor</i>).</p></li>
		</ol>

		<li><p>Gli <b>appalti pubblici di servizi</b> sono definiti come contratti tra una o più stazioni appaltanti e uno o più soggetti economici, aventi per oggetto la prestazione di servizi diversi dagli appalti pubblici di lavori.</p></li>

		<li><p>Gli <b>appalti pubblici di forniture</b> comprendono contratti tra una o più stazioni appaltanti e uno o più soggetti economici, aventi per oggetto l'acquisto, la locazione finanziaria, la locazione o l'acquisto a riscatto, con o senza opzione per l'acquisto, di prodotti. Un appalto di forniture può includere, a titolo accessorio, lavori di posa in opera e di installazione.</p></li>

		<p class="small">Mentre l'oggetto dell'appalto del lavoro o di servizio consiste in un <i>facere</i>, quello di fornitura consiste in un <i>dare</i>.</p>

		<li><p>I <b>concorsi di progettazione</b> sono le procedure intese a fornire alle stazioni appaltanti, nel settore dell'architettura, dell'ingegneria, del restauro e della tutela dei beni culturali e archeologici, della pianificazione urbanistica e territoriale, paesaggistica, naturalistica, geologica, del verde urbano e del paesaggio forestale agronomico, nonché nel settore della messa in sicurezza e della mitigazione degli impatti idrogeologici ed idraulici e dell'elaborazione di dati, un <b>piano o un progetto</b>, selezionato da una commissione giudicatrice in base a una gara, con o senza assegnazione di premi.</p></li>

	</ul>
</ul>

<h2>Fasi del contratto pubblico</h2>

<p>Il Codice dei contratti pubblici è molto articolato, ma ciò che si deve ricordare è che:</p>

<ul>
	<li>la <em>scelta del soggetto contraente</em> avviene al termine di una procedura ben definita che si chiama <strong>evidenza pubblica</strong>, disciplinata nell’art. 32 del Codice;</li>
	<li>il “cuore” della procedura di evidenza pubblica è data dalla <strong>gara</strong>, ossia una competizione fra più soggetti che presentano all’amministrazione un’<strong>offerta</strong> per eseguire i lavori, fornire il prodotto o prestare il servizio richiesto dall’amministrazione;</li>

	<li>la gara viene “pubblicizzata” all’esterno, di regola, attraverso il <strong>bando di gara</strong>, nel quale la P.A. individua tutti gli elementi necessari affinché gli interessati possano formulare la propria offerta con consapevolezza; in particolare, l’amministrazione deve indicare il <em>sistema</em> con il quale procederà nella scelta (la procedura) e i <em>criteri</em> con i quali effettuerà la selezione;</li>

	<li>coloro che presentano un’offerta vengono genericamente indicati con l’espressione <strong>operatore economico</strong>; ogni operatore economico deve possedere sia <strong>requisiti a carattere generale</strong>, legati all’<em>affidabilità morale </em>del futuro contraente, la cui mancanza comporta l’esclusione alla gara, sia <strong>requisiti speciali</strong>, detti <em>criteri di selezione</em>, che devono essere posseduti al fine di dimostrare all’amministrazione la capacità di esecuzione del contratto; inoltre, ogni operatore <em>non può presentare più di un’offerta</em> per la stessa gara;</li>
	<li>la P.A. stipula il contratto con il soggetto che ha presentato, fra tutte, l’offerta (effettivamente) <em>più meritevole </em>rispetto all’interesse pubblico che si vuole raggiungere;</li>

	<li>la scelta del soggetto contraente avviene con il provvedimento di <strong>aggiudicazione</strong>;</li>

	<li>effettuati tutti i controlli necessari, si arriva alla <strong>stipulazione</strong> (cioè la redazione) del contratto; solo con l’approvazione, il contratto può essere <strong>eseguito dalle parti</strong>, nel rispetto delle previsioni del <em>Codice civile</em>.</li>

</ul>

<p>All’aggiudicazione fa seguito la stipulazione del contratto, che si definisce “pubblico” in ragione dell’interesse perseguito e della necessaria partecipazione al contratto del soggetto di diritto pubblico, ma quanto ad essenza, natura e disciplina, è un atto squisitamente privatistico.<br> Proprio il momento della stipula del contratto assume il ruolo di “spartiacque” fra la primaria fase pubblicistica, caratterizzata dalla sequenza procedimentale di atti preordinati alla scelta del miglior offerente, retta da regole di diritto pubblico e dall’attribuzione di poteri autoritativi in capo all’amministrazione, e la fase negoziale, di cui la prima ne costituisce il presupposto, retta unicamente da regole civilistiche e qualificata dall’instaurazione di un rapporto giuridico paritetico tra le parti involgendo diritti soggettivi ed obblighi reciproci.</p>

<p>Nel contratto si applicano quindi le regole del diritto priva ovvero quelle del codice civile.</p>

<p>La differenza tra appalti e concessioni va individuata nel cosiddetto <b>rischio di gestione</b>: il concessionario non è remunerato direttamente dall'amministrazione committente ma dall'utenza, che corrisponde, in un regime normalmente tariffario, i canoni richiesti per usufruire del servizio fornito dal gestore.</p>

<h2>Garanzia provvisoria e definitiva</h2>

<p>L’impresa ha intenzione di presentarsi a una gara per l’esecuzione di un appalto pubblico? A questo proposito è bene tenere a mente che tale impresa si candida a diventare “appaltatrice”, ossia il soggetto che assume, a proprio rischio, l’esecuzione di un’opera pubblica, la prestazione di un servizio oppure la fornitura di un bene. E, in questo ambito, oltre a dover dimostrare di possedere i requisiti di idoneità professionale, la capacità tecnica e quelle economica e finanziaria, l’impresa è anche tenuta a <b>versare una cauzione</b>, che può essere presentata tramite fideiussione bancaria o assicurativa. <br> La fideiussione, è bene ricordarlo, è un istituto giuridico regolato dal Codice Civile all’articolo 1936 e prevede la presenza di tre soggetti: il contraente, ossia chi stipula un contratto di appalto (nel nostro caso l’impresa appaltatrice); il fideiussore, che garantisce l’adempimento delle obbligazioni del contraente; e il beneficiario, in questo caso l’ente pubblico che indice l’appalto e che viene garantito dal contratto di fideiussione tra fideiussore e contraente. Una volta chiarito questo «passaggio a tre» implicito nel concetto di fideiussione si può approfondire il discorso nel settore degli appalti pubblici con un’ulteriore suddivisione fondamentale: quella tra garanzia “<i>provvisoria</i>” e garanzia “<i>definitiva</i>”. <br> I due istituti sono normati dagli articoli 93 e 103 del decreto legislativo n. 50 del 18 aprile 2016 che ha riformato il Codice dei Contratti pubblici e chiarito i vari passaggi che deve ottemperare un’impresa per partecipare a una gara d’appalto pubblica.</p>

<h3>La garanzia provvisoria</h3>

<p>Secondo l’articolo 93, comma 1 del Dlgs 50/2016, la società che intende partecipare a una gara d’appalto pubblico è tenuta a presentare (insieme ad altri documenti previsti dal bando e dal disciplinare di gara) una garanzia, detta anche “garanzia provvisoria”, «pari al 2% del prezzo base indicato nel bando o nell'invito, sotto forma di cauzione o di fideiussione, a scelta dell'offerente». In determinati casi la garanzia può anche essere ridotta all’1% dell’importo della gara o estesa fino al 4 per cento. <br> L’obiettivo della garanzia è la tutela dell’ente appaltante sull’affidabilità del concorrente e delle offerte ricevute. La garanzia provvisoria garantisce l’impegno del concorrente, in caso di vittoria, a sottoscrivere il contratto con tutti gli obblighi previsti dal disciplinare e, contestualmente, a sottoscrivere una seconda garanzia detta “definitiva”.</p>

<h3>La garanzia definitiva</h3>

<p>Il richiedente che si aggiudica la gara, come anticipato, è tenuto a sottoscrivere una seconda garanzia, denominata “garanzia definitiva” «a sua scelta sotto forma di cauzione o fideiussione» pari al 10% dell'importo contrattuale. La garanzia definitiva è normata dall’<b>art. 103</b> del Codice dei contratti pubblici. <br> Questa seconda garanzia sostituisce quella provvisoria consegnata insieme all’offerta di gara, e tutela l’ente appaltante sul fatto che le obbligazioni contrattuali saranno rispettate dall’aggiudicatario dell’appalto o concessione. <br> L’articolo 103, comma 5, indica come la garanzia sarà poi «progressivamente» svincolata in base all’avanzamento dell’esecuzione «nel limite massimo dell'80% dell'iniziale importo garantito». L’ammontare residuo (ossia il 20%) della cauzione, permane fino alla data di emissione del certificato del collaudo provvisorio o fino a 12 mesi dalla data di chiusura dei lavori. Lo svincolo, in questo caso, sarà automatico.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
