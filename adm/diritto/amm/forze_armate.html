<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La struttura organizzativa delle Forze Armate e il personale militare">
	<title>La struttura organizzativa delle Forze Armate e il personale militare</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La struttura organizzativa delle Forze Armate e il personale militare</h1>

<p>L’organizzazione delle forze militari italiane è caratterizzata da una rigida struttura gerarchica, al vertice della quale il <b>Presidente della Repubblica</b> detiene il comando delle Forze Armate, come sancito dall’articolo 87 della Costituzione, ricoprendo esclusivamente un ruolo di garanzia e non di comando effettivo. Egli presiede il <a href="consiglio_supremo_difesa.html">Consiglio Supremo di Difesa</a>, il cui compito è di fissare le direttive generali per l’organizzazione e il coordinamento delle attività che riguardano la difesa dello Stato. <br> L’indirizzo tecnico-operativo delle Forze Armate viene, però, dal <b>Ministero della Difesa</b> preposto all’amministrazione militare e civile della Difesa. Dal ministero dipende lo <b>Stato Maggiore della Difesa</b> (organizzato in Reparti/Uffici Generali, Uffici e Sezioni) con al vertice il <b>Capo di Stato Maggiore della Difesa</b> e il <b>Segretario Generale della Difesa</b>, il quale risponde direttamente al Ministro della Difesa per le competenze amministrative e al Capo dello Stato Maggiore della Difesa per quelle tecnico-operative. Le responsabilità principali del Segretariato Generale della Difesa riguardano l’attuazione delle direttive impartite dal ministro in materia di alta amministrazione, la promozione e il coordinamento della ricerca tecnologica, l’approvvigionamento dei mezzi e dei materiali d’arma per le Forze Armate. <br> Il Capo di Stato Maggiore della Difesa ha alle sue dipendenze i Capi di Stato Maggiore delle singole Forze Armate e il Comandante Generale dell’Arma dei Carabinieri; egli pianifica e organizza l’impiego delle Forze Armate in base alle direttive del ministero.</p>

<table>
<caption>Gli organi di vertice delle Forze Armate</caption>
<tr><th colspan="2">Ministero<br>della Difesa</th></tr>
<tr><td>Stato Maggiore<br>della Difesa<br>↓</td> <td>Segretariato<br>Gen. della<br>Difesa</td></tr>
<tr><td>Capo Stato<br>Maggiore dell’Esercito<br>↓</td> </tr>
<tr><td>Capo Stato<br>Maggiore della Marina<br>↓</td> </tr>
<tr><td>Capo Stato<br> Maggiore dell’Aeronautica</td></tr>
<tr><td>C.te Gen. Arma<br>dei Carabinieri</td></tr>
</table>

<p>Con l’entrata in vigore del D.Lgs. 15 marzo 2010, n. 66, recante il Codice dell’ordinamento militare, il personale delle Forze Armate è stato suddiviso in quattro grandi categorie: gli <b>Ufficiali</b> (che svolgono funzioni di responsabilità), i <b>Sottufficiali</b>, comprendenti i ruoli dei Sergenti e dei Marescialli (che svolgono funzioni ausiliarie rispetto agli Ufficiali, quali il comando dei reparti di minore livello oppure compiti amministrativi o tecnici), i <b>Graduati</b> (categoria che comprende i Volontari in Servizio Permanente) e i <b>Militari di truppa</b> (di cui fanno parte i Militari di leva, i Volontari in Ferma Prefissata, gli Allievi Carabinieri, gli Allievi Finanzieri, gli Allievi delle scuole militari, gli Allievi Marescialli in ferma, gli Allievi Ufficiali in ferma prefissata e gli Allievi Ufficiali delle Accademie militari). <br>Possono far parte dello Stato Maggiore della Difesa e del Segretariato Generale della Difesa, e dunque ricoprire  incarichi  particolarmente importanti,  soltanto gli Ufficiali del Ruolo Normale, categoria di ufficiali nella quale rientrano gli Ufficiali laureatisi in Accademia e i laureati arruolati dal mondo civile tramite concorsi a nomina diretta. Gli <i>Ufficiali del Ruolo Normale</i> possono ricoprire tutti i gradi in tutti i Corpi, mentre gli <i>Ufficiali del Ruolo Speciale</i>, reclutati tra i Sottufficiali e gli Ufficiali in Ferma Prefissata che al termine della ferma richiedono l’arruolamento in servizio permanente effettivo, hanno una progressione di carriera più limitata.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
