<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Gli interessi di fatto e gli interessi semplici"/>
	<title>Gli interessi di fatto e gli interessi semplici</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Gli interessi di fatto e gli interessi semplici</h1>

<p>Si distinguono inoltre gli <b>interessi di fatto</b> e gli <b>interessi semplici</b>. Trattasi di posizioni che risultano non protette dall'ordinamento giuridico. Tipici interessi di fatto sono quegli interessi, non qualificati né differenziati, che sono vantati all'osservanza da parte della PA. di doveri pubblici posti a vantaggio della collettività indifferenziata.</p>

<p><b>Esempio</b>. L'interesse a che le strate siano ben mantenute, ben illuminate etc: l'unica garanzia posta a tutela di tali interessi è data dall'obbligo di «buona amministrazione» che grava sulla PA. I privati possono con reclami far rilevare queste mancanze; trattasi, però di mere denunce di cui la PA, può non tenere conto alcuno. Solo in casi eccezionali (es. azioni popolari) i cittadini, <i>uti singuli</i>, possono esperire azioni a tutela di interessi di fatto. Così, ad es. ciascun cittadino (non solo chi sia stato leso nel proprio diritto all'iscrizione nelle liste elettoriali), purché elettore, può esperire ricorso (cd. azione popolare) contro i risultati delle operazioni di revisione delle liste.</p>

<p>L'<b>interesse semplice</b> costituisce la pretesa a che la PA, nell'esercizio del suo potere discrezionale, si attenga a quei criteri di opportunità e di convenienza riguardanti il cd. merito amministrativo, e che sono tutelati dalle norme non giuridiche di azione (cd. norme di buona amministrazione). Tali interessi, a differenza di quelli legittimi, non ricevono alcuna tutela (neppure occasionale, indiretta), se non a livello amministrativo; essi, infatti, possono esser fatti valere solo con i <a href="ricorsi.html#tipi">ricorsi gerarchici</a>: per questo motivo si chiamano anche interessi amministrativamente protetti</p>

<section aria-label="End">
<a href="diritti_interessi.html">&#171;Diritto soggettivo e interesse legittimo</a>
<a href="index.html">Index</a>
<a href="class_action.html">Class action (azioni collettive)&#187;</a>
</section>

</article>

</body>
</html>
