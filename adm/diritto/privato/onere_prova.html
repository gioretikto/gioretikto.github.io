<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Le obbligazioni pecuniarie: principio nominalistico, debiti di valuta e debiti di valore">
	<title>Le obbligazioni pecuniarie: principio nominalistico, debiti di valuta e debiti di valore</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L’onere della prova</h1>

<p>Il principio generale è <i>che chi fa valere un diritto ba l'onere di provare i fatti che lo fondano</i>. Applicato all’inadempimento, significa che il creditore che pretende il risarcimento dovrebbe dimostrare:</p>

<ul>
	<li><p>l'<i>obbligazione fra sé e il debitore</i>;</p></li>
	<li><p>l’<i>imadempimento del debitore</i>;</p></li>
	<li><p>il <i>danno causato</i> dall’inadempimento;</p></li>
	<li><p>l’imputabilità</i> dell’inadempimento al debitore.</p></li>
</ul>

<p>Quest'ultima è la prova più delicata e difficile: e proprio su questa la legge deroga al principio generale, stabilendo l’<b>inversione dell’onere della prova</b>. Non è il creditore che, per ottenere il risarcimento, deve provare che l’inadempimento è imputabile al debitore (a seconda dei casi, per colpa o per responsabilità oggettiva); è <i>il debitore che, per evitare responsabilità e obbligo di risarcire, deve provare che l'inadempimento non è imputabile a lui</i>. Ciò risulta chiaramente dalla formulazione dell’<a href="cc.html#1218">art. 1218</a>: «Il <i>debitore ... è tenuto</i> al risarcimento del danno se ron prova che ...».<br> Questa regola eccezionale è forse quella che esprime con più forza l'intento del legislatore di disciplinare l'obbligazione dando prevalente considerazione all'<i>interesse del creditore</i>: infatti le liti sulla responsabilità si decidono, per lo più, in base alla capacità delle parti di dare determinate prove. Essa, peraltro, ha anche una giustificazione obiettiva: dato che l'<i>inadempimento si produce prevalentemente nella sfera del debitore</i>, è costui (molto più che il creditore) a possedere gli elementi che decidono se l'inadempimento gli è imputabile, o no. La regola viene intesa dai giudici in senso particolarmente favorevole al creditore. Questi è esonerato dal provare non solo l’imputabilità dell’inadempimento al debitore, ma <i>il fatto stesso dell'inadempimento</i>: gli basta affermare l’inadempimento, da cui deriva le sue pretese; è il debitore che per difendersi deve provare che invece non c’è inadempimento, o che se c’è non è imputabile a lui.</p>

<section aria-label="End">
<a href="mora_creditore.html">«La mora dei creditore</a>
<a href="index.html">Index</a>
<a href="danno.html">Il danno»</a>
</section>

</article>

</body>
</html>
