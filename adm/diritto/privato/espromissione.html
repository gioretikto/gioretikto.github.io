<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L’espromissione"/>
	<title>L’espromissione</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L’espromissione</h1>

<p>L’espromissione è l'<i>atto del terzo</i> (<b>espromittente</b>) <i>che, rivolgendosi al creditore, assume su di sé l'obbligazione che il debitore</i> (<b>espromesso</b>) ha verso il creditore (<b>espromissario</b>).<br> La differenza con la delegazione consiste nel fatto che l'assunzione del debito avviene <i>per iniziativa spontanea del terzo che si obbliga</i>, e non su invito del debitore originario (si pensi alla moglie che spontaneamente va dal creditore del marito e gli dice: «ci penserò io a pagare il debito che mio marito ha verso di lei»). La situazione che si crea è, peraltro, analoga a quella che consegue alla delegazione: il debitore rimane coobbligato in solido con l’espromittente (espromissione <i>cumulativa</i>), tranne che il creditore dichiari espressamente di liberarlo (espromissione <i>liberatoria</i>), nel qual caso resta obbligato solo l’espromittente: art. 1272, c. 1. <br> Il regime delle <b>eccezioni</b> opponibili dall’espromittente al creditore impone di distinguere:</p>

<ul>
	<li><p>le eccezioni <i>relative ai rapporti fra espromittente e debitore originario</i> di regola non sono opponibili (lo sono solo se l’opponibilità è stata convenuta nell’atto di espromissione: art. 1272, c. 2);</p></li>

	<li><p>le eccezioni relative ai rapporti fra debitore originario e creditore sono invece opponibili, tranne alcuni casi (art. 1272, c. 3): in pratica, sono sempre opponibili quelle basate sul fatto che il preteso debito originario (dell’espromesso verso l’espromissario) in realtà non esiste.</p></li>
</ul>

<section aria-label="End">
<a href="delegazione_debito.html">«La delegazione del debito</a>
<a href="index.html">Index</a>
<a href="accollo.html">L'accollo»</a>
</section>

</article>

</body>
</html>