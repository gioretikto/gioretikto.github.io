<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La responsabilità generica e la <i>par condicio creditorum</i>"/>
	<title>La responsabilità generica e la <i>par condicio creditorum</i></title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>La responsabilità generica e la <i>par condicio creditorum</i></h1>

<p>Stabilisce l'art. 2740 co. 1, c.c. che il debitore risponde dell'adempimento dell'obbligazione con tutti i suoi beni presenti e futuri, intendendo per tali le cose, materiali e immateriali, costituenti oggetto di diritti soggettivi del debitore, con esclusione dei diritti della personalità e di alcuni rapporti di diritto familiare fondati sul matrimonio e sulla parentela. <br> Il patrimonio del debitore, composto dall'insieme dei suoi beni, costituisce la cd. <b>garanzia generica</b>, la quale è comune a tutti i creditori, che hanno uguale diritto di aggredire i beni del debiore, per conseguire quanto è a loro dovuto, seconod le regole stabilite dal codice di procedura civile. <br> La responsabilità patrimoniale può pertanto essere definita come assoggettamento del patrimonio del debitore inadempiente al soddisfacimeno forzoso delle ragioni del creditore o della pluralità di creditori. In base al <b>principio della <i>par condicio creditorum</i></b>, proclamato dall'art. 2741 c.c., se un soggetto ha debiti verso più creditori, tutti hanno uguale diritto di soddisfarsi sui beni costituenti la garanzia generica. Ne deriva che il <b>processo di espropriazione</b> (pegni, ipoteche, privilegi generali o speciali): il creditore prelazionario, infatti, ha il diritto di soddisfarsi, sul ricavato della procedura espropriativa, con precedenza sugli altri (cd. <b>creditori chirografari</b>). <br> I nquanto costituite con l'imposizione di particolari vincoli su beni destinati al soddisfacimento preferenziale di singoli creditori, le cause legittime di prelazione si configurano come <i>garanzie specifiche</i>, che il creditore può far valere pressso chiunque si trovi il bene vincolato, in senso fisico o giuridico, e quindi anche nel caso in cui la disponibilità del bene gli sia stata sottratta dal debitore o sia stata da questi trasferita a terzi. Sotto quest'apsetto si parla, appropriamente, di <b>diritto di seguito</b> (o di <i>sequela</i>), per indicare la prerogativa che il creditore prelazionario ha di sottoporre a esecuzione forzata il bene costituito in garanzia anche se passato nella proprietà di un terzo.</p>

<section aria-label="End">
<a href="clausola_caparra_confirmatoria.html">&#171;Clausola e caparra confirmatoria</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
