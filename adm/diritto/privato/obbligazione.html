<!DOCTYPE html>
<html lang="it"><head>
<meta http-equiv="content-type" content="text/html; charset=UTF-8">
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Obbligazione">
	<title>Obbligazione</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Obbligazione</h1>

<p>Il codice civile non contiene una definizione di obbligazione. <br> Per definire l'obbligazione resta classica e ancora valida la definizione che ci deriva dal diritto romano (Giustiniano, Lbro 3o, Tit, XIII).</p>

<blockquote>Obligatio est juris vinculum quo necessitate adstringimur alicuuis solvendae rei secundum nostrae civitatis iura - Obbligazione è un vincolo giuridico, in forza del quale si può costringere taluno all'adempimento di una prestazione, secondo le leggi del nostro Stato.</blockquote>

<p><b>Vincolo</b>, in quanto vi è un legame tra due parti; una il <b>debitore</b> è tenuta a compiere un determinato <b>comportamento</b> a favore dell'altra parte detta b>creditore</b>.</p>

<h2>Fonti</h2>

<p>È l'<a href="cc.html#1173">art. 1173 c.c.</a> che, innanzitutto, indica le fonti dell’obbligazione stabilendo che, sotto il profilo genetico, la stessa trova spunto nel contratto o nel fatto illecito ovvero in “ogni altro fatto o atto idoneo a produrle in conformità all'ordinamento giuridico”.</p>

<p>L’obbligazione quindi può trovare la sua fonte o nell’autonomia negoziale delle parti (obbligazione contrattuale) purché consentita dall’ordinamento (c.d. “contratti atipici” ex art. 1322 c.c.), in un c.d. “fatto illecito” (obbligazione extracontrattuale di cui all’art. 2043 c.c. e seguenti) o, con una formula di chiusura a contenuto chiaramente generico, atipico e residuale, in “qualunque fatto o atto idoneo” per l’ordinamento giuridico (c.d. “principio di atipicità delle fonti”).</p>

<p>Fonti delle obbligazioni</p>

<ul>
	<li><a href="cc.html#1174">Art. 1174 c.c.</a>, indica le caratteristiche della prestazione, dicendo che deve essere suscettibile di valutazione economica (utile al fine dell'inadempimento); la prestazione può essere patrimoniale o non.</li>
	<li><a href="cc.html#1173">Art. 1175 c.c.</a>: debitore e creditore devono comportarsi secondo le regole della correttezza.</a></li>
</ul>

<p>La parte generale sulle obbligazioni si chiude con l'esame di aclune specie particolari di obbligazioni:</p>

<ul>
	<li><p>(artt. 1277-1284) Obbligazioni pecuniarie;</p></li>
	<li><p>(artt. 1285-1291) Obbligazioni alternative;</p></li>
	<li><p>(artt. 1292-1313) Obbligazioni in solido;</p></li>
	<li><p>(artt. 1314-1321) Obbligazioni indivisibili;</p></li>
</ul>

<p id="alternativa"><b>Obbligazione alternativa</b>: Si tratta di un unico rapporto con due o più oggetti, nel quale il debitore si libera con la prestazione di uno solo (art. 1286 del c.c.). L'esercizio del diritto di scelta tra le varie prestazioni dedotte in obbligazione spetta al debitore o al creditore; eccezionalmente, può spettare a un terzo. Se la legge o le parti non hanno diversamente stabilito, spetta al debitore. Una volta che la scelta sia stata fatta, si dice sia avvenuta la 'concentrazione'.</p>

<p id="facoltativa">Diversa dalla obbligazione alternativa è l'<b>obbligazione facoltativa</b>. In questa vi è una sola prestazione da eseguire, ma il debitore può liberarsi eseguendone un'altra già individuata in precedenza con il creditore "duae res, vel plures, sunt in obligatione una autem in solutione" (due o più sono le prestazioni dedotte in obbligazione, ma il debitore può liberarsi adempiendo ad una sola). Non c'è, quindi, alternatività in quanto la prestazione è unica, ma il debitore può liberarsi con un'altra prestazione, come nel caso in cui il debitore s'impegni a consegnare un certo tipo di autovettura, ma può scegliere di adempiere con la consegna di un diverso modello. In questo caso, però, se l'autovettura si distrugge  in un sinistro prima della consegna per causa non imputabile al debitore, non si potrà adempiere consegnando l'altro veicolo, perché essendo l' obbligazione semplice, l'impossibilità sopravvenuta estingue l'obbligazione.  <br>Il codice civile riporta alcuni esempi di questo tipo di obbligazione; citiamo il caso dell'art. 1556 c.c. relativo al contratto estimatorio; questo si caratterizza proprio per il fatto che chi riceve le cose può principalmente pagarne il prezzo, salvo che restituisca le cose nel termine stabilito.</p>

<p id="solidale"><b>Obbligazione solidale</b>: È così chiamata l'obbligazione in cui siano previsti più soggetti dal lato attivo o dal lato passivo. Si hanno quindi:</p>

<ul>
	<li><p><b>obbligazione solidale attiva</b> quando, essendoci più di un creditore, ciascuno ha diritto a pretendere la prestazione per l'intero. La prestazione ottenuta da uno dei creditori libera il debitore verso tutti;</p></li>
	<li><p><b>obbligazione solidale passiva</b> quando più sono i debitori e ciascuno ha l'obbligo di eseguire la prestazione interamente. L'adempimento di un debitore libera anche tutti gli altri.</p></li>
</ul>

<p>Tutti i rapporti connessi alla medesima obbligazione devono essere identici per causa e contenuto e i debiti devono avere un'unica fonte obbligatoria.</p>

<p><b>Prestazione divisibile</b>: È quella che ha ad oggetto un bene che si possa dividere (es. una somma di denaro) oppure un'attività che possa essere frazionata in diversi momenti o locazioni. Un bene è divisibile per natura, per legge oppure per volontà delle parti. La divisibilità implica che il frazionamento del bene non ne muti la destinazione economica, in quanto le parti risultanti costituiscono una porzione dell'intera cosa.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="contratto.html">Contratto»</a>
</section>

</article>

</body>
</html>
