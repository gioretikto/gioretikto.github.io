<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il danno biologico">
	<title>Il danno biologico</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il danno biologico</h1>

<p>Per «danno biologico», o <i>danno alla salute</i>, s'intende la lesione all’<b>integrità psicofisica</b> dell'individuo in quanto tale, la cui protezione — secondo un’interpretazione costituzionalmente orientata dell'ordinamento giuridico — coinvolge il valore «uomo» in tutta la sua concreta dimensione, attribuendo rilevanza, in termini di tutela, a qualsiasi genere di lesione dell'integrità corporale e mentale della persona. Il concetto di salute, in questa più ampia accezione, si sgancia da un criterio di determinazione puramente medico-legale, per identificarsi con il valore persona globalmente considerato, in maniera che l'individuo sia tutelato nel suo modo di esistere e di essere e quindi in tutte le occupazioni presenti e future.<br> La categoria concettuale del danno biologico o danno alla salute è il prodotto di un'elaborazione prevalentemente giurisprudenziale innescata dalla necessità di colmare una lacuna normativa che, sotto il profilo della tutela di diritti fondamentali collegati al valore uomo, non appariva più giustificabile. <br> Nel codice civile del 1942 la persona era considerata quasi esclusivamente sotto il profilo della sua <b>capacità di produrre reddito</b> e ciò si rifletteva sul piano della tutela giuridica, dal momento che il danno risarcibile era commisurato alla diminuzione della capacità reddituale. L'individuo, in altri termini, in quanto titolare di un patrimonio valutabile in termini economici, poteva invocare la tutela giuridica solo quando tale patrimonio subiva una lesione economicamente quantificabile, nella forma del danno emergente (<i>damnum emergens</i>) o del mancato guadagno (<i>lucrum cessans</i>). Il <b>danno non patrimoniale</b> è quello arrecato direttamente alla persona del danneggiato, senza colpire, né direttamente né indirettamente, il suo patrimonio. SI pensi alle sofferenze psicologiche dterminate da una lunga degenza in ospedale a seguito di un incidente automobilistico. Dal momento che il danno non patrimoniale consiste nella perdita o nella lesione di un bene che non può essere oggetto di scambio o di valutazione economica, il risarcimento avviene attraverso la corresponsione di una somma di denaro determinata <i>in via equitativa</i> dal giudice. Ai sensi dell'art. 2059 c.c., ciò può aver luogo solo nei casi espressaemente previsti dalla legge.</p> 

<!-- Per lungo tempo si è interpretata restrittivamente tale norma, ritenendo che essa si rifersi solo al danno derivante da reato (art. 185 c.p.). SI riteneva, in sostanza, che il danno non patrimoniale coincidesse con il turbamento transitorio dello stato d'animo di una persona (cd. <b>danno morale soggettivo</b>), risarcibile soltanto ove fosse causato da fatti penalmente rilevanti, come per es. l'omicidio. I familiari della vittima avrebbero potuto chiedere il risarcimento dei danno patrimoniale derivanti dal reato, per es. quelli legati alla perdita</p> -->

<section aria-label="End">
<a href="legittima_difesa_stato_necessità.html">«Le cause di esclusione dell’antigiuridicità</a>
<a href="index.html">Index</a>
<a href="responsabilità_fatto_altrui.html">La responsabilità per fatto altrui»</a>
</section>

</article>

</body>
</html>
