<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L'invalidità del negozio giuridico"/>
	<title>L'invalidità del negozio giuridico</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L'invalidità del negozio giuridico</h1>

<p>Ogni negozio giuridico, per poter validamente costituire, modificare, estinguere un rapporto giuridico deve possedere alcuni elementi necessari in mancanza dei quali il negozio stesso sarà viziato da nullità (ragione per cui non potrà produrre alcun effetto giuridico) o da annullabilità (e allora il negozio potrà produrre gli effetti desiderati, ma chi abbia interesse a rimuovere quegli effetti potrà ottenere che vengano eliminati). Nullità e annullabilità costituiscono le due grandi categorie delle conseguenze dei vizi del negozio giuridico ancorché non esauriscano le ipotesi di invalidità riconosciute nel nostro ordinamento.</p>

<h2>La nullità</h2>

<p>L'<a href="../civile/cc.html#1418">art. 1418 c.c.</a> (dedicato ai contratti, ma valido in generale per i negozi giuridici) stabilisce che il negozio giuridico è, innanzitutto, nullo quando è contrario a norme imperative, salvo che la legge disponga diversamente. Producono la nullità del contratto:</p>

<ol>
	<li><p>la <b>mancanza</b> di uno dei requisiti indicati dall'art. 1325 c.c. (mancanza dell'accordo delle parti, della causa, dell'oggetto, della forma ove richiesta a pena di nullità);</p></li>

	<li><p>l'<b>illiceità</b> della <b>causa</b>;</p>

	<li><p>l’<b>illiceità</b> dei <b>motivi</b> (quando siano comuni ai contraenti e determinanti ai fini del consenso);</p></li>

	<li><p>la <b>mancanza</b> nell'<b>oggetto</b> dei requisiti stabiliti dall'<a href="civile/cc.html#1346">art. 1346 c.c.</a> (liceità e determinatezza o determinabilità);</p></li>
	<li><p>gli <b>altri casi</b> stabiliti dalla legge.</p></li>
</ol>

<p>La nullità costituisce l'ipotesi più grave di invalidità del negozio giuridico. Il negozio nullo è <b>improduttivo di alcun effetto</b>. È come se non esistesse per il nostro ordinamento. Un contratto di vendita nullo, così, non produrrà alcun effetto: non vi sarà trasferimento della proprietà del bene, né in capo all’acquirente sorgerà l'obbligo di pagare il prezzo. Qualora alcune delle obbligazioni nascenti dal negozio nullo siano state già eseguite, chi ha effettuato la prestazione ha diritto alla sua restituzione (art. 2033 c.c.). In linguaggio tecnico si dice che la parte ha diritto di ripetere la prestazione eseguita. In via generale, la nullità:</p>

<ol>
	<li><p>può essere fatta <b>valere da chiunque</b> vi abbia interesse e può essere rilevata d'ufficio anche dal giudice (art. 1421 c.c.);</p></li>
	<li><p>l’azione per la dichiarazione di nullità del negozio è, poi, <b>imprescrittibile</b>, nel senso che potrà essere fatta valere in qualunque momento (art. 1422 c.c.);</p></li>
	<li><p>il <b>negozio giuridico nullo</b> non può essere convalidato se la legge non dispone diversamente (art. 1423 c.c.); le parti del negozio, infatti, non possono rimuovere, generalmente, le cause di nullità. Potranno, al più, concludere un nuovo negozio;</p></li>
	<li><p>la sentenza che accerta la nullità di un negozio ha <b>natura dichiarativa</b> (non fa altro che accertare quella nullità);</p></li>
	<li><p>la dichiarazione di nullità, infine, elimina gli effetti del negozio fin dal momento della sua conclusione e ha, dunque, effetto retroattivo.</p></li>
</ol>

<p>Può accadere che la nullità affligga solo una parte del negozio (per esempio una clausola dello stesso) e non l’intero atto. <i>Quid iuris</i>? L'art. 1419 c.c. stabilisce che la nullità parziale di un negozio o la nullità di singole clausole importano la nullità dell'intero negozio solo se risulti che i contraenti non lo avrebbero concluso senza quella parte del suo contenuto che è colpito da nullità. Si tratta della cosiddetta <b>nullità parziale</b>. Va anche detto che la nullità di singole clausole non importa mai la nullità dell'intero negozio quando le clausole nulle siano sostituite da norme imperative.</p>

<p>Il negozio nullo può produrre gli effetti di un negozio diverso, del quale contenga i requisiti di sostanza e di forma, qualora, avuto riguardo allo scopo perseguito dalle parti, debba ritenersi che esse lo avrebbero voluto se avessero conosciuto la nullità (art. 1424 c.c.). Si tratta della cd. <b>conversione del negozio nullo</b>. Così, per esempio, il conferimento in società di un bene immobile richiede necessariamente la forma scritta. Qualora detta forma non venga utilizzata, in applicazione del principio di conversione del negozio nullo, potrebbe intendersi che le parti abbiano voluto conferire in godimento quel bene (in sostanza in locazione).</p>

<h2>L'annullabilità</h2>

<p>L'annullabilità è una forma meno grave di invalidità del negozio. Deriva, per lo più, dalla violazione delle norme poste a tutela delle parti del negozio, parti del negozio cui è lasciato scegliere se mantenere in vita il negozio o chiederne la rimozione. Corollario di questa impostazione è l’astratta idoneità del negozio annullabile a produrre tutti i suoi effetti.</p>

<p>Il negozio è annullabile:</p>

<ol>
	<li><p>se una delle parti era <b>legalmente incapace di contrattare</b> (art. 1425, primo comma, c.c.);</p></li>
	<li><p>se una delle parti era <b>incapace di intendere e di volere</b> (art. 1425, secondo comma, c.c.);</p></li>
	<li><p>se il consenso diuna delle parti sia stato dato per <b>errore</b>, sia stato <b>estorto</b> con violenza o carpito con dolo (art. 1427 c.c.);</p></li>
	<li><p>in tutti gli altri casi <b>previsti espressamente</b> dalla legge.</p></li>
</ol>

<p>Per quanto detto, il negozio annullabile <b>differisce</b>, soprattutto nelle conseguenze del diverso regime, dal <b>negozio nullo</b>. Così:</p>

<ol>
	<li><p>il negozio <b>produce tutti i suoi effetti</b> finché la parte nel cui interesse sono poste le norme di tutela non ottenga l'annullamento dello stesso;</p></li>
	<li><p>il negozio annullabile, come veglio vedremo appresso, può essere sanato;</p></li>
	<li><p>l'annullamento può essere <b>richiesto solo</b> dalla parte nel cui interesse sono poste le norme di tutela entro un termine breve (cinque anni);</p></li>
	<li><p>l’annullabilità non può essere rilevata d'<b>ufficio</b> dal giudice;</p></li>
	<li><p>la sentenza che dichiara l'annullamento del contratto è una <b>sentenza</b> avente <b>carattere costitutivo</b> in quanto è volta a modificare una situazione giuridica che aveva già prodotto i suoi effetti.</p></li>
</ol>

<h2>La convalida</h2>

<p>Come accennato, il <b>negozio annullabile è sanabile</b>. La parte nel cui interesse sono poste le norme in tema di annullabilità dei negozi giuridici, infatti, può convalidare il negozio mediante un atto che contenga la menzione del negozio e del motivo di annullabilità e la dichiarazione che s’intende convalidarlo (convalida <b>espressa</b>). Il negozio è pure convalidato, se il contraente al quale spettava l’azione di annullamento vi ha dato volontariamente esecuzione conoscendo il motivo di annullabilità (convalida <b>tacita</b> che si verifica anche quando il soggetto tenga un comportamento che inequivocabilmente significa volontà di eseguire il negozio pur conoscendone il motivo di invalidità).</p> 

<section aria-label="End">
<a href="negozio_giuridico.html">&#171;Negozio giuridico</a>
<a href="index.html">Index of Diritto</a>
<a href="fonti.html">Le fonti del diritto &#187;</a>
</section>

</article>

</body>
</html>