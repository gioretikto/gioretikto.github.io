<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La facoltà di sospendere l'esecuzione della prestazione"/>
	<title>La facoltà di sospendere l'esecuzione della prestazione</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>La facoltà di sospendere l'esecuzione della prestazione</h1>

<p>L'art. 1460 c.c., stabilisce che, nei <b>contratti con prestazioni corrispettive</b> (es. la compravendita), ciascuno dei contraenti può rifiutarsi di adempiere la sua obbligazione, se l'altro non adempie o non offre di adempiere contemporaneamente la propria.<br> Ciò che si intende salvaguardare è il <b>nesso sinallagmatico</b> fra prestazioni da adempiere simultaneamente, intendendosi per «sinallagma contrattuale» il legame di reciprocità che unisce e rende corrispettiva una prestazione alla controprestazione, assurgendo a elemento costitutivo e eimprescindibile dell'accordo contrattuale, ogni qualvolta le parti abbiano concordato di stabilire diritti e obblighi reciproci, da realizzarsi proprio nel compimento di na prestazione da parte di un contraente e della correlata controprestazione da parte dell'altro. <br> L'applicazione della norma, secondo la giurisprudenza, non può prescindere da una valutazione comparativa dei comportamenti, tenendo conto non solo dell'elemento cronologico, ma anche e soprattutto dei rapporti di causalità e proporzionalità fra le prestazioni inadempiute, della loro incidenza sulla funzione economico-sociale del contratto, dell'equilibriuo sinallagmatico del rapporto e degli interessi delle parti. <br> Il rimedio si applica anche nel caso in cui la controparte abbia adempiuto in modo inesatto. Il rifiuto non può tuttavia essere opposto se, avuto riguardo alle c ircostanze, è contrario alla <i>buona fede</i>, da intendersi in senso «oggettivo», ovvero come reciproca lealtà di condotta, che deve presiedere all'esecuzione così come alla formazione e interpretazione del contratto e accompagnarlo in ogni sua fase, imponendo alle parti di modellare il loro comportamento alle regole di lealtà, onestà e correttezza (art. 1175 c.c.). Sotto quest'aspetto, il rifiuto di eserguire la propria prestazione si appalesa contrario al principio della buona fede quando la contrprestazione, non eseguita, risulta essere di scarsa importanza. <br> L'art. 1460 c.c. non è applicabile quando le parti abbiano stabilito <b>termini diversi per l'adempimento</b> o, comunque, termini diversi risultano dalla natura del contratto.</p>

<section aria-label="End">
<a href="estizione_obbligazione.html">&#171;L'impossibilità sopravvenuta per causa non imputabile al debitore</a>
<a href="index.html">Index</a>
<a href="risarcimento_danno.html">Il risarcimento del danno&#187;</a>
</section>

</div>

</body>
</html>
