<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="I diritti reali di godimento">
	<title>I diritti reali di godimento</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>I diritti reali di godimento</h1>

<p>Già sappiamo che nel novero dei diritti assoluti sono collocati anche i cd. diritti reali, diversi dalla proprietà, che a loro volta si distinguono in “<i>diritti reali di godimento</i>” e “<i>diritti reali di garanzia</i>”.<br> Caratteristica comune di tali diritti, detti anche diritti reali minori, è quella di gravare “<i>su cosa altrui</i>”, ovvero di insistere su di un bene di proprietà di un diverso soggetto. <br> Per il resto, essendo “<i>reali</i>”, condividono con il diritto di proprietà i caratteri che già conosciamo, come l’assolutezza, l’inerenza, la tipicità, ecc. <br> Sono diritti reali di godimento: la <b>superficie</b>, l’<b>enfiteusi</b>, l’<b>usufrutto</b>, l’uso, l’<b>abitazione</b> e le <b>servitù prediali</b>. <br> Ne diamo qui di seguito la definizione.</p>

<ol type="a">
	<li><p><b>Superficie</b>: parliamo di diritto di superficie in due differenti ipotesi; la prima riguarda il caso in cui un soggetto abbia il diritto di realizzare, ovvero di mantenere, una costruzione “<i>sopra o sotto</i>” un suolo di proprietà altrui (artt. 952, comma 1 e 955 cod. civ.). Si tratta del cd. “<i>ius aedificandi</i>”. <br> La seconda invece è relativa al caso in cui il diritto di proprietà sulla costruzione venga ceduto ad altro soggetto, rimanendo invece la proprietà del suolo in capo all’alienante (art. 952, comma 2 cod. civ.). <br> In entrambi i casi ci troviamo dinnanzi ad una deroga al principio generale per cui il proprietario del suolo estende il proprio diritto a tutto ciò che sorge sopra o sotto di esso (accessione di mobile ad immobile).</p></li>

<li><p><b>Enfiteusi</b>: regolato dagli artt. 957-977 del codice, consiste nel diritto di un soggetto, chiamato “enfiteuta” di godere di un fondo di proprietà altrui, esattamente come potrebbe fare il proprietario, con l’obbligo peraltro di apportare migliorie al fondo stesso e di pagare al proprietario un canone periodico.</p></li>

<li><p><b>Usufrutto:</b> l’art. 981 cod. civ. definisce l’usufrutto come il diritto che un soggetto ha di godere della cosa altrui, con l’obbligo però di rispettarne la destinazione economica. <br>Tale diritto non può avere durate illimitata: se è costituito in favore di una persona fisica esso “<i>non potrà eccedere la vita dell’usufruttuario</i>” (e pertanto, al massimo, si estinguerà con la morte dell’usufruttuario medesimo); se viceversa viene costituito in favore di una persona giuridica, la sua durata non potrà superare i trent'anni (art. 979 cod. civ.).<br> I diritti dell’usufruttuario sono estremamente ampi, dato che il medesimo avrà il potere di trarre dalla cosa ogni utilità possibile, godendo dunque di tutti i frutti, sia naturali che civili, che il bene è in grado di produrre.<br> Egli ha altresì facoltà di intervenire sul bene, apportandovi migliorie e addizioni, al fine di aumentarne la produttività: in questo caso, alla cessazione del diritto, l'usufruttuario potrà pretendere dal proprietario una “<i>indennità</i>”, calcolata nella “<i>minor somma tra lo speso e il migliorato</i>”. Se si tratta di addizioni, il proprietario avrà comunque il diritto di non ritenerle e, in tal caso, non sarà tenuto ad alcuna indennità a favore dell’usufruttuario (artt. 985-986 cod. civ.). <br> A fronte di tali estesi diritti, l'usufruttuario avrà, per contro, alcuni precisi obblighi. <br> Anzitutto quello di esercitare il proprio potere di godimento usando “<i>la diligenza del buon padre di famiglia</i>” (art. 1001, comma 2 cod. civ.); di poi, l’obbligo di restituzione del bene al proprietario, al momento della scadenza del diritto; l’usufruttuario dovrà poi provvedere a redigere “l'<i>inventario</i>” dei beni oggetto del diritto ed infine sarà tenuto a prestare garanzia.<br> Per la gestione del bene graverà sull’usufruttuario l’onere di sostenere tutte le spese per l’ordinaria manutenzione e di pagare le imposte sul reddito derivanti dall’utilizzo del bene.
 <br> Va aggiunto che all’usufruttuario spetta il possesso del bene e che l’usufrutto è di regola cedibile a terzi, o per l’intera sua durata (che non potrà eccedere il tempo di vita del cedente), ovvero per un tempo determinato (art. 980 c.c.).</p></li>

<li><p><b>Uso e abitazione</b>: si tratta di diritti reali che condividono, quasi per intiero, la disciplina dell’usufrutto, dal quale si differenziano per la minore ampiezza dei poteri concessi al titolare. <br> 
L’<b>uso</b> (art. 1021 cod. civ.) consiste nel diritto di un soggetto a godere di una cosa altrui, raccogliendone eventualmente anche i frutti, <b>ma solo limitatamente ai bisogni propri e della propria famiglia</b>.<br> L’<b>abitazione</b> (art. 1022 cod. civ.) è il diritto reale che consente al titolare di abitare nella casa altrui, limitatamente ai bisogni propri e della propria famiglia.</p></li>

<li><p><b>Servitù prediali</b>: sono i diritti reali definiti dall'art. 1027 del codice come un “... peso imposto sopra un fondo per l’utilità di un altro fondo appartenente a diverso proprietario”. <br> Il fondo su cui grava il peso viene definito “<b>fondo servente</b>”; l’altro, per la cui utilità il peso è imposto, prende il nome di “<b>fondo dominante</b>”.  <br>Il proprietario del fondo servente dovrà quindi subire una limitazione al proprio diritto di godimento del bene; in particolare egli potrà essere obbligato o <b>non fare qualcosa</b> (“<i>non facere</i>”: es. a non elevare la propria costruzione), ovvero a “sopportare” qualcosa (“pati”: es. consentire al proprietario del fondo dominante di passare sul fondo servente per raggiungere la pubblica via). <br> Va sottolineato che la servitù <b>non può mai</b> consistere nell’imposizione di un “<b>obbligo di fare</b>” a carico del proprietario del fondo servente; quest’ultimo potrà essere al più tenuto a svolgere attività di tipo accessorio (come ad es. manutenere il sentiero su cui viene esercitato il diritto di passaggio). <br>Abbiamo detto che la costituzione di una servitù deve trovare la propria giustificazione nella creazione di un’<b>utilità</b> a favore del fondo dominante. Osserviamo in proposito che tale utilità deve afferire al fondo e non alla persona del proprietario e che, inoltre, si ha utilità anche quando la servitù consenta al suo titolare l'esercizio più comodo ed agevole del diritto di proprietà. <br> Le servitù possono essere costituite “<i>coattivamente</i>”, “<i>volontariamente</i>”, per “<i>usucapione</i>” o per “<i>destinazione del padre di famiglia</i>”. <br>Si dicono “<i>coattive</i>” le servitù che vengono costituite forzosamente in conseguenza di una espressa previsione legislativa. <br>Pensiamo all’ipotesi di un fondo che non abbia un autonomo sbocco sulla pubblica via; ovvero al caso di passaggio di linee elettriche o di acqua, ecc. <br>Nel caso in cui il proprietario del fondo servente si rifiuti di collaborare spontaneamente, il proprietario del fondo dominante potrà ottenere dal giudice una sentenza, di natura costitutiva, con la quale — oltre ad imporre la servitù — verrà stabilita l’indennità dovuta al proprietario del fondo gravato, nonché verranno determinate le precise modalità d’esercizio del diritto, tali da arrecare a
chi lo subisce il minor disagio possibile. <br> Definiamo invece “<i>volontarie</i>” quelle servitù che nascono o dall’accordo delle parti, le quale saranno dunque libere di determinarne i contenuti e le modali-
tà (tramite un vero e proprio contratto), oppure per testamento. Se poi si tratta di “<b>servitù apparenti</b>”, ovvero quelle per il cui esercizio sono necessarie opere visibili e permanenti, le stesse possono nascere per “<i>usucapione</i>” o per “d<i>estinazione del padre di famiglia</i>” (artt. 1061-1062 cod. civ.). <br> Le servitù si estinguono per “<i>rinuncia</i>”, per “confusione” (ovvero quando i fondi dominante e servente diventano entrambi di proprietà di un solo soggetto), ovvero per "prescrizione", quando il titolare non usi del diritto per almeno vent'anni.</p></li>

</ol>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
