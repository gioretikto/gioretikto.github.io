<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Le cause di esclusione dell’antigiuridicità">
	<title>Le cause di esclusione dell’antigiuridicità</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Le cause di esclusione dell’antigiuridicità</h1>

<p>Conosciute anche come <i>cause di giustificazione</i>, le cause di esclusione dell’antigiuridicità sono quelle situazioni normativamente previste in presenza delle quali viene a mancare il disvalore giuridico del fatto. Ciò si verifica, in altri termini, quando comportamenti normalmente antigiuridici sono giustificati da particolari circostanze. <br> Le cause di giustificazione previste dal codice civile sono:</p>

<ul>
	<li><p>la <b>legittima difesa</b> (<a href="cc.html#2044">artt. 2044 c.c.</a>): non è responsabile chi ha commesso il fatto per esservi stato costretto dalla necessità di difendere un diritto proprio o altrui dal pericolo attuale di un'<i>offesa ingiusta</i>, sempre che la difesa sia <i>proporzionata</i> all’offesa (es. reagisco a un tentativo di furto, ferendo il ladro);</p></li>

	<li><p>lo <b>stato di necessità</b> (<a href="cc.html#2045">artt. 2045 c.c.</a>): non è responsabile chi compie una fatto dannoso costrettovi dalla necessità di salvare sé o altri dal pericolo attuale di un <i>danno grave</i> alla persona, se il pericolo non è stato da lui volontariamente causato, né era altrimenti evitabile; al danneggiato però è dovuta un'indennità, la cui misura è rimessa all’equo apprezzamento del giudice (es. l'automobilista che per evitare di investire un passante che gli taglia la strada finisce sulla corsia opposta provocando un incidente).</p></li>
</ul>

<p>Altre cause di esclusione dell’antigiuridicità sono regolate dal diritto penale, con riguardo ai fatti costituenti reato. Tuttavia, qualora tali fatti costituiscano anche illeciti civili, le cause di giustificazione penali
(c.d. <i>scriminanti</i>) hanno rilevanza anche per il diritto civile. <br> Per il codice penale sono cause di esclusione della punibilità e quindi  anche della responsabilità civile:</p>

<ul>
	<li><p>il <b>consenso dell’avente diritto</b> (<a href="../penale/cp.html#50">art. 50 c.p.</a>): non è responsabile chi lede o pone in pericolo un <i>diritto</i> con il consenso della persona che può validamente disporne (si pensi per es. agli incidenti occorsi praticando sports violenti, come pugilato o rugby);</p></li>
	<li><p>l'<b>esercizio di un diritto</b> o l'<b>adempimento di un dovere</b> (art. 51 c.p.): non è responsabile che agisce nell'esercizio di un <i>diritto</i> (es. chi predispone strumenti a difesa della propria abitazione, come cancelli con punte acuminate, cani da guardia ecc.) o nell’adempimento di un dovere imposto da una <i>norma giuridica</i> o da un <i>ordine legittimo della pubblica autorità</i> (es. il poliziotto che sventa un tentativo di rapina procurando lesioni all'autore dell'illecito).</p></li>
</ul>

<section aria-label="End">
<a href="dolo_colpa.html">«L'elemento psicologico</a>
<a href="index.html">Index</a>
<a href="danno_biologico.html">Il danno biologico»</a>
</section>

</article>

</body>
</html>
