<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L’adempimento del terzo">
	<title>L’adempimento del terzo</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L’adempimento del terzo</h1>

<p>Di regola l'adempimento è fatto dal debitore. Ma qualche volta è fatto da un terzo, estraneo al rapporto obbligatorio. Il fenomeno dell'adempimento del terzo può corrispondere a situazioni molto diverse:</p>

<ul>
	<li><p>un primo caso è quello in cui la prestazione, anziché essere eseguita personalmente dal debitore, è <i>eseguita da un collaboratore del debitore, per conto di lui</i>: ad es. il titolare dell’officina meccanica, impegnato a riparare un’auto, fa eseguire materialmente la riparazione dai suoi dipendenti. In questo caso (che si verifica ogniqualvolta la prestazione si inserisce in un’attività organizzata del debitore), è il debitore stesso che adempie, attraverso la sua organizzazione fatta anche di collaboratori. La legge prevede questa eventualità (art. 1228), che è esclusa solo quando la prestazione risulta infurgibile, e cioè richiede l’intervento personale del debitore: è ovvio che l’attore, impegnato a recitare in teatro, deve adempiere personalmente;</p></li>

	<li><p>ma la prestazione può anche essere eseguita da ur terzo, che non opera come collaboratore del debitore. Le ragioni che spingono all'adempimento del debito altrui possono essere varie: la richiesta del debitore stesso, fondata su qualche rapporto fra lui e il terzo (è il caso della delegazione di pagamento: 24.7); il desiderio del terzo di aiutare il debitore per affetto (il padre che paga il debito del figlio); un interesse proprio del terzo (il socio di maggioranza che paga i debiti della sua società, per evitare che fallisca).</p></li>

</ul>

<p>L’adempimento del terzo è <b>efficace</b>, ed <i>estingue l'obbligazione, anche se il creditore vi si oppone</i>: una regola che privilegia l’interesse del debitore a liberarsi dell’obbligazione. Il creditore può <b>rifiutare</b> l'adempimento del terzo solo in due casi: ‘9’ se ha interesse che la prestazione sia eseguita personalmente dal debitore, ad es. perché infungibile (art. 1180, c. 1); oppure “#° se anche 1 debitore si oppone all'adempimento del terzo (art. 1180, c. 2). La semplice opposizione del debitore, invece, non basta a precludere l'adempimento del terzo, se il creditore lo accetta: qui si privilegia l'interesse del creditore a ottenere la prestazione.<br> L’adempimento del terzo, a differenza di quello del debitore, non è un atto dovuto ma una libera scelta: per la sua efficacia occorre la <i>capacità di agire</i>.</p>

<h2 id="surr">Il pagamento con surrogazione</h2>

<p>L’adempimento del terzo può dare luogo al fenomeno del pagamento con surrogazione: questo si verifica quando il terzo, che ha pagato (o fornito il denaro per pagare) un debito altrui, subentra in luogo del creditore soddisfatto nel suo diritto verso il debitore. In questo modo cambia il soggetto attivo del rapporto obbligatorio, il quale rimane inalterato nelle sue caratteristiche oggettive (ad es., restano ferme le garanzie che lo assistevano): un risultato analogo a quello che si realizza con la cessione del credito (24.2). <br> La surrogazione del terzo può avvenire in modi diversi, che portano a distinguere due tipi di surrogazione:</p>

<ul>
	<li><p>la <b>surrogazione volontaria</b> si produce per iniziativa delle parti del rapporto obbligatorio, e può avvenire:</p>

		<ul>
			<li><p>per <i>volontà del creditore</i>, il quale, ricevendo il pagamento dal terzo, dichiara di surrogarlo nel proprio diritto (art. 1201);</p></li>
			<li><p>per <i>volontà del debitore</i>, il quale, prendendo a mutuo il denaro necessario per pagare il creditore, surroga il mutuante nel diritto di quest’ultimo (art. 1202);</p></li>
		</ul>
	<li><p>la <b>surrogazione legale</b> si produce <i>automaticamente</i> quando ricorre uno dei casi elencati dall’art. 1203.</p></li>
</ul>

<section aria-label="End">
<a href="adempimento_incapacità_agire.html">«Adempimento e incapacità di agire</a>
<a href="index.html">Index</a>
<a href="adempimento_al_terzo.html">Il destinatario dell'adempimento: adempimento al terzo»</a>
</section>

</article>

</body>
</html>