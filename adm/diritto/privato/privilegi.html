<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Le cause legittime di prelazione: i privilegi"/>
	<title>Le cause legittime di prelazione: i privilegi</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Le cause legittime di prelazione: i privilegi</h1>

<p>I privilegi sono titoli di prelazione che la legge accorda in considerazione della causa del credito (art. 2745. co. 1, c.c.). <br> Essi costituiscono un <i>numerus clausus</i>, dal momento che la loro fonte esclusiva è la legge, con la conseguenza che i privati non possono dar vita a crediti privilegiati non contemplati dal legislatore. Inoltre, le norme che li disciplinano hanno carattere «eccezionale» e, in virtù della loro ecccezionalità, non sono sucettibili di applicazione analogica. <br> La legge, tuttavia, ne può subordinare la costituzione ad una convenzione, cioè a un accordo, tra le parti (<b>privilegio convenzionale</b>). <br> Il privilegio può essere cosituito su beni immobili ovvero mobili. Esso può essere generale o speiale a seconda che si eserciti su tutti o soltanto su alcuni dei beni del debitore. Il <b>privilegio generale</b>, in particolare, si esercita su tutti i beni mobili, quello <b>spciale</b> su determinati beni immobili o mobili. <br> Il privilegio generale, dunque, non può costituirsi su beni immobili, ma può esercitarsi solo su beni mobili. <br> Il privilegio speciale, se la legge non dispone diversamente, ha <b>diritto di seguito</b> e, quindi, può essere fatto valere contro i terzi acquirenti dei beni, i quali si siano resi tali posteriormente al sorgere di esso, mentre quello generale non è opponibile da terzi, salvo quanto disposto dagli artt. 2913, 2914, 2915 e 2916 c.c.</p>

<p>Per quanto concerne eventuali conflitti con altri creditori valgono gli artt. <a href="codice_civile.html#2748">2748</a> e <a href="codice_civile.html#2749">2949</a>.</p>

<section aria-label="End">
<a href="responsabilità_patrimoniale.html">&#171;La responsabilità generica e la <i>par condicio creditorum</i></a>
<a href="index.html">Index</a>
<a href="diritti_reali_garanzia.html">I diritti reali di garanzia&#187;</a>
</section>

</div>

</body>
</html>
