<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="I privilegi">
	<title>I privilegi</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Le cause legittime di prelazione: i privilegi</h1>

<p>I privilegi sono titoli di prelazione che la legge accorda in considerazione della causa del credito (art. 2745. co. 1, c.c.). <br> Essi costituiscono un <i>numerus clausus</i>, dal momento che la loro fonte esclusiva è la legge, con la conseguenza che i privati non possono dar vita a crediti privilegiati non contemplati dal legislatore. Inoltre, le norme che li disciplinano hanno carattere «eccezionale» e, in virtù della loro ecccezionalità, non sono sucettibili di applicazione analogica. <br> La legge, tuttavia, ne può subordinare la costituzione ad una convenzione, cioè a un accordo, tra le parti (<b>privilegio convenzionale</b>). <br> Il privilegio può essere cosituito su beni immobili ovvero mobili. Esso può essere generale o speiale a seconda che si eserciti su tutti o soltanto su alcuni dei beni del debitore. Il <b>privilegio generale</b>, in particolare, si esercita su tutti i beni mobili, quello <b>spciale</b> su determinati beni immobili o mobili. <br> Il privilegio generale, dunque, non può costituirsi su beni immobili, ma può esercitarsi solo su beni mobili. <br> Il privilegio speciale, se la legge non dispone diversamente, ha <b>diritto di seguito</b> e, quindi, può essere fatto valere contro i terzi acquirenti dei beni, i quali si siano resi tali posteriormente al sorgere di esso, mentre quello generale non è opponibile da terzi, salvo quanto disposto dagli artt. 2913, 2914, 2915 e 2916 c.c.</p>

<p>Per quanto concerne eventuali conflitti con altri creditori valgono gli artt. <a href="codice_civile.html#2748">2748</a> e <a href="codice_civile.html#2749">2949</a>.</p>

<p>Il legislatore valuta che determinati crediti debbano essere anteposti, in sede di esecuzione forzata, ad altri crediti verso il medesimo debitore: ciò ir ragione della «causa del credito» (art. 2745), cioè del particolare titolo da cui il credito nasce, e che lo rende meritevole di maggiore tutela. Stabilisce allora che tali crediti sono assistiti da privilegio su determinati beni del debitore: con la conseguenza che questi beni sono riservati prioritariamente a soddisfare quei crediti, e solo dopo la loro integrale soddisfazione possono (ammesso che resti ancora qualcosa) venire destinati ai creditori chirografari. <br> A seconda del loro <b>oggetto</b>, cioè dei beni del debitore su cui gravano, i privilegi si distinguono in due categorie (art. 2746):</p>

<ul>
	<li><p>il privilegio <b>generale</b> ha per oggetto tutti i deri mobili del debitore. La legge elenca i crediti assistiti da privilegio generale, indicando fra gli altri le
retribuzioni e le indennità dei lavoratori subordinati; seguono poi compensi per altre attività lavorative, crediti derivanti da spese indispensabili per il debitore e la sua famiglia (cure mediche, vitto, alloggio), crediti tributari, per contributi previdenziali, e così via (art. 2751 e segg.);</p></li>

	<li><p>il privilegio <b>speciale</b> ha per oggetto <i>singoli beni determinati, mobili o immobili</i>, che presentano una particolare connessione con la causa del credito;</p></li>

	<li><p>ad es., il credito dell’albergatore verso il cliente ha privilegio sulle cose portate da quest’ultimo in albergo (art. 2760, c. 1); il credito del vettore, relativo al
compenso per il trasporto, ha privilegio sulle cose trasportate (art. 2761, c. 1);</p></li>

	<li><p>il credito dello Stato per imposte relative a immobili ha privilegio sugli immobili del contribuente (art. 2771 e segg.), ecc.</p></li>
</ul>

<p>I due tipi di privilegio hanno efficacia diversa:</p>

<ul>
	<li><p>il privilegio generale ha un’<b>efficacia</b> più ridotta: <i>non può esercitarsi în pregiudizio dei terzi che abbiano acquistato diritti sui beni che ne formano oggetto</i> (art. 2747, c. 1); perciò, se il debitore ha trasferito a un terzo un suo bene mobile, anche dopo la nascita del credito privilegiato, su questo bene il creditore non può soddisfarsi;</p></li>

	<li><p>invece il privilegio speciale su beni mobili ha un’efficacia superiore: può esercitarsi anche in pregiudizio dei terzi che abbiano acquistato i beni dopo il sorgere del privilegio stesso (cioè del credito privilegiato): dunque il creditore può sottoporre a esecuzione forzata il bene, anche se questo non appartiene più al debitore, che nel frattempo lo ha trasferito a un terzo (art. 2747, c. 2). In altre parole, il privilegio speciale sui mobili è opporibile ai terzi: ha perciò una caratteristica che lo accomuna ai diritti reali. E difatti qualcuno lo classifica fra i diritti reali di garanzia (27.11). Questa particolare efficacia del privilegio speciale è però subordinata a una condizione: che continui a sussistere la «particolare situazione» cui la legge ricollega il privilegio. Ad es., il privilegio dell’albergatore sussiste, ed è opponibile ai terzi, solo fino a che il bagaglio del cliente resta in albergo (art. 2760, c. 1); quello del vettore sussiste, ed è opponibile ai terzi, solo fino a che le cose trasportate rimangono presso di lui (art. 2761, c. 1). La ragione è chiara: quella certa situazione è un segnale, da cui i terzi possono capire che il bene in questione può dare qualche problema a chi lo acquista; l’esigenza che in tal modo si vuole soddisfare è un'esigenza di pubblicità, a tutela dei terzi (9.4). La stessa esigenza può essere soddisfatta anche in altri modi: ad es. il privilegio del venditore di macchine, per il credito relativo al loro prezzo, è subordinato alla trascrizione dei relativi documenti in un apposito registro, e si estingue se la macchina esce dal possesso del compratore o viene spostata in altro luogo (art. 2762). <br> L’esistenza dei privilegi determina una graduatoria, per cui i crediti chirografari sono posposti ai crediti privilegiati. Ma esiste anche una graduatoria interna fra i diversi crediti privilegiati, in base alla quale alcuni fra essi sono «più privilegiati» di altri, e quindi hanno diritto a essere soddisfatti prima. La graduatoria è fissata dalla legge, che con norme molto dettagliate stabilisce l’«ordine dei privilegi» (art. 2777 e segg.).</p>

<section aria-label="End">
<a href="trattamento_creditori.html">«La parità di trattamento dei creditori</a>
<a href="index.html">Index</a>
<a href="sequestro_conservativo.html">Il sequestro conservativo»</a>
</section>

</article>

</body>
</html>