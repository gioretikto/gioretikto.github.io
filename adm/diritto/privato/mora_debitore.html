<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La mora del debitore"/>
	<title>La mora del debitore</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La mora del debitore</h1>

<p>La mora del debitore è la situazione giuridica che può determinarsi quando il <i>debitore non esegue la prestazione nel termine stabilito per l'adempimento</i>: dunque, quando si ha <b>ritardo</b>. E infatti la parola latina «mora» significa appunto indugio, <b>ritardo</b>. <br> Dalla mora del debitore derivano conseguenze a carico del debitore stesso, e vantaggiose per il creditore. Peraltro la mora può scattare, e determinare tali conseguenze, solo <i>se il ritardo del debitore è ingiustificato</i>: non sarebbe ingiustificato il ritardo causato da mora del creditore (23.11-13), di fronte alla quale il debitore, per evitare la propria mora, può limitarsi a fare una semplice offerta non formale (art. 1220); né quello dipendente da qualche altra causa capace di escludere la responsabilità del debitore, secondo i criteri che vedremo a suo tempo (26.2).</p>

<p>La mora del debitore presuppone che la prestazione non fatta entro il termine possa ancora essere eseguita. È allora ovvio che <i>non ha senso parlare di mora del debitore</i>:</p>

<ul>
	<li><p>quando <i>il ritardo nell'adempimento si identifica con un inadempimento definitivo</i>, perché la prestazione non può più essere fatta, o perde ogni valore (l'immobile non viene consegnato al conduttore nel termine stabilito, perché il proprietario l’ha demolito; il teatro preso in locazione per il comizio conclusivo della campagna elettorale, dalle 18 alle 20 del venerdì precedente il voto, non viene consegnato in tempo per colpa del proprietario, ed è chiaro che non servirebbe a nulla averlo disponibile il giorno dopo, a campagna elettorale chiusa);</p></li>

	<li><p>e poi riguardo alle obbligazioni di non fare: per queste è concettualmente impossibile parlare di ritardo, giacché qualsiasi fatto compiuto in violazione di esse costituisce inadempimento definitivo (art. 1222).</p></li>
</ul>

<h2>La costituzione in mora</h2>

<p>Come regola, gli <i>effetti</i> della mora <i>non si producono automaticamente</i> a vantaggio del creditore per il fatto puro e semplice del ritardo del debitore, ma solo se il creditore stesso prende un'iniziativa: la <b>costituzione in mora</b>, consistente nell’intimazione o <i>richiesta di adempimento, rivolta per iscritto dal creditore al debitore ritardatario</i> (art. 1219, c. 1). Senza questo atto, normalmente non c’è mora del debitore, né si hanno, perciò, gli effetti della mora. La regola ha una precisa ragione: in assenza di un atto così energico e formale, il debitore potrebbe essere autorizzato a pensare che il creditore non è particolarmente interessato al rispetto del termine, e tollera il suo ritardo. 
La regola conosce però tre eccezioni, che corrispondono a casi in cui gli <i>effetti della mora si producono automaticamente</i>, senza bisogno di intimazione scritta (<b>mora automatica</b>: art. 1219, c. 2). Sono i casi in cui:</p>

<ul>
	<li><p>l'obbligazione deriva da fatto <i>illecito extracontrattuale</i> (44), perché la vittima dell’illecito — creditrice del risarcimento — presumibilmente non ha alcuna intenzione di manifestare tolleranza verso l’autore dell’illecito, che la deve risarcire; inoltre, facendo decorrere la mora dal momento stesso del fatto dannoso, si assicura al danneggiato la più integrale riparazione del pregiudizio sofferto, anche se il risarcimento verrà determinato e pagato — come spesso accade - molto tempo dopo il fatto stesso;</p></li>

	<li><p>il debitore ba dichiarato per iscritto di non voler adempiere, perché a questo punto una sollecitazione chiarificatrice del creditore sarebbe superflua;</p></li>

	<li><p>l’obbligazione aveva un <i>termine</i> che è <i>scaduto</i>, e doveva essere <i>adempiuta al domicilio del creditore</i> (è il caso dei debiti pecuniari: 23.9): qui la ragione è che in queste obbligazioni l'adempimento è rimesso completamente all’iniziativa del debitore, mentre il creditore ha un ruolo passivo, di semplice attesa.</p></li>
</ul>

<p>Si noti che nel primo dei tre casi si ha mora del debitore pur senza un vero e proprio ritardo nell'adempimento: anche perché l’obbligazione di risarcimento, nel momento in cui nasce, non è liquida (23.14).</p>

<h2>Gli effetti della mora: interessi moratori e passaggio del rischio</h2>

<p>Una volta avvenuta la costituzione in mora del debitore (a seconda dei casi, per intimazione scritta del creditore o in modo automatico), si producono fondamentalmente due effetti.
<br> Il primo opera nei riguardi delle sole obbligazioni pecuniarie, e consiste nel maturare degli <b>interessi moratori</b> (art. 1224, c. 1). Quando il debitore finalmente pagherà, dovrà pagare, oltre alla somma capitale, anche gli interessi sulla somma stessa, calcolati dal giorno della mora fino al giorno del pagamento. Il tasso può variare:</p>

<ul>
	<li><p>come regola, gli interessi moratori sono calcolati al tasso legale (23.15);</p></li>
	<li><p>ma se già prima della mora erano dovuti interessi a un tasso superiore a quello legale (ad es. perché le parti li avevano concordati in tale superiore misura), anche gli interessi moratori si calcolano a questo tasso ultralegale.</p></li>
</ul>

<p>Gli interessi moratori hanno furzione risarcitoria: compensano il creditore per non avere avuto la disponibilità della somma nel periodo per il quale è durato il ritardo del debitore: per questo sono dovuti anche se in precedenza sulla somma non decorrevano interessi. Rispondono però a una <i>logica forfetaria, di semplificazione</i>: per questo sono calcolati in una misura standard, e soprattutto sono dovuti «anche se il creditore non prova di avere sofferto alcun danno». <br> Questa semplificazione non garantisce la piena soddisfazione del creditore,
tutte le volte che il ritardo nel pagamento gli causa danni superiori all'ammontare degli interessi moratori: la legge gli consente di ottenere il risarcimento anche di questo danno ulteriore, se riesce a provarlo (art. 1224, c. 2). Ma su questo argomento dovremo tornare (26.18). <br> Con riferimento ai <i>debiti commerciali</i>, il ritardo nel pagamento può avere le
serie implicazioni viste sopra (23.8). A ulteriore tutela dell'impresa creditrice, il d.lgs. 231/2002 dispone che in caso di ritardo gli interessi moratori a suo favore scattano <i>automaticamente senza bisogno di costituzione in mora</i>, e vanno calcolati a un <i>tasso superiore al tasso legale</i>.<br> Il secondo effetto della mora si sintetizza nella formula <b>passaggio del rischio</b>: in termini più distesi, <i>spostamento sul debitore del rischio di impossibilità della prestazione a lui non imputabile</i>. Sappiamo che se la prestazione diventa impossibile per causa non imputabile al debitore, di regola l’obbligazione si estingue e il debitore è liberato (23.23). Ma se l'impossibilità si verifica durante la mora, questa regola non si applica: il debitore non è liberato, perché resta obbligato a risarcire il creditore per la perdita della prestazione, anche se tale perdita non è imputabile a lui. La legge parte infatti dal presupposto che se il debitore avesse adempiuto tempestivamente, il creditore avrebbe potuto evitare la perdita della cosa ricevuta. Per sfuggire a tali conseguenze, il debitore ha solo un mezzo: smentire quella presunzione, e cioè dizzostrare che l'oggetto della prestazione sarebbe andato ugualmente distrutto, anche se si fosse trovato presso il creditore (art. 1221, c. 1). Ma questa prova liberatoria incontra a sua volta un limite: non serve a liberare il debitore obbligato a restituire una <i>cosa illecitamente sottratta</i> (art. 1221, c. 2).</p>

<h2>Cessazione (o purgazione) della mora</h2>

<p>Gli effetti della mora vengono meno (o, come anche si dice, la mora è «purgata») quando viene compiuto un <i>atto capace di cancellarne o interromperne gli effetti</i>.<br> 
Può essere un <i>atto del creditore</i>, che ad es. rinuncia agli effetti creati dalla mora a suo vantaggio. Più frequentemente è un <i>atto del debitore</i>: in particolare l'adempimento della prestazione, oltre al pagamento di quanto maturato a suo carico fino a quel momento in conseguenza della mora (ad es. gli interessi moratori).</p>
 
<section aria-label="End">
<a href="inadempimento.html">«Inadempimento delle obbligazioni e mora del debitore</a>
<a href="index.html">Index</a>
<a href="responsabilità_inadempimento.html">La Responsabilità per inadempimento»</a>
</section>

</article>

</body>
</html>