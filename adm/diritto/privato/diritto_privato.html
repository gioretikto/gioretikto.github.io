<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Diritto privato"/>
	<title>Diritto privato</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Diritto privato</h1>

<p>Il sistema giuridico si articola in una pluralità di settori, ciascuno funzionale al soddisfacimento di esigenze di regolazione sociale differenti. La suddivisione più ampia e anche più risalente nel tempo è quella tra diritto pubblico e diritto privato. <br> Il <b>diritto pubblico</b> è costituito dall'insieme delle norme che regolano l'organizzazione costituzionale dello stato, comprensiva delle libertà riconosciute ai cittadini (diritto costituzionale), lo svolgimento delle attività dei soggetti pubblici (diritto amministrativo) e l'esercizio della funzione giurisdizionale da parte della magistratura (diritto processuale amministrativo, diritto processuale civile, diritto processuale penale).<br> Il <b>diritto privato</b>, viceversa, è costituito, almeno nel suo nucleo essenziale, dall'insieme delle norme che regolano l'autonomia privata, ovvero quel fenomeno in virtù del quale i privati, in posizione di assoluta parità sotto il profilo formale, perseguono e realizzano i propri interessi mediante il compimento di atti della più varia specie (contratti, testamenti, matrimoni, ecc.) ai quali la legge ricollega effetti giuridici, tendenzialmente conformi alla volontà delle parti (questi atti, secondo una nomenclatura tradizionale, vengono detti negozi giuridici).<br> Un problema molto dibatiuto è quello relativo alla genesi dei poteri di autonomia privata. Secondo alcuni, tale potere avrebbe un fondamento originario del quale il sistema giuridico si limiterebbe a prendere atto regolandone le modalità di esercizio; secondo altri, i poteri di autonomia privata deriverebbero dal sistema giuridico sicché i privati, da questo punto di vista, si trasformerebbero in funzionari dello Stato che esercitano un potere delegato.</p>

<p>Nell’<b>ambito del diritto privato</b> possiamo distinguere, per comodità di studio, due complessi di norme che formano rispettivamente il diritto civile e il diritto commerciale.</p>

<ul>
	<li><p>Il <b>diritto civile</b> rappresenta la parte generale del diritto privato e regola i rapporti che si stabiliscono in materia di famiglia, di proprietà, di contratti, di successione per causa di morte.</p></li>

	<li><p>Il <b>diritto commerciale</b> regola invece prevalentemente rapporti in cui almeno una parte è un imprenditore. Si occupa, pertanto, di imprese, di società commerciali, di titoli di credito, di fallimento e così via.</p></li>
</ul>

<p><b>Altre ripartizioni</b> vengono operate all’interno del diritto privato riunendo le norme per argomenti più specifici. Potremo così sentir parlare di diritto del lavoro, di diritto agrario, di diritto bancario, di diritto industriale e così via.</p>

<h2>Distinzione tra norme cogenti e norme derogabili</h2>

<p>Le norme di diritto privato si distinguono in derogabili (o dispositive ) e inderogabili (o cogenti):</p>

<ul>
	<li><p><b>inderogabili</b> sono quelle norme la cui applicazione è imposta dall’ordinamento prescindendo dalla volontà dei singoli;</p></li>
	<li><p><b>derogabili</b> le norme la cui applicazione può essere evitata mediante un accordo degli interessati.</p></li>
</ul>

<p>Poi distinguiamo anche le norme supplettive, le quali sono destinate a trovare applicazione solo quando i soggetti privati non abbiano provveduto a disciplinare un determinato aspetto della fattispecie, in relazione al quale sussiste una lacuna, cui la legge sopperisce intervenendo a disciplinare ciò che i privati hanno lasciato privo di regolamentazione. <br> Sebbene le norme di diritto pubblico siano quasi sempre cogenti, e quelle di diritto privato per la maggior parte dispositive, possono anche aversi norme di diritto pubblico suscettibili di deroga o norme di diritto privato cogenti. Con la norma dispositiva il legislatore enuncia una regola conforme alla disciplina che viene adottata di solito dalle parti stesse, e perciò può considerarsi “tipica”, potendosi presumere che, se l’ipotesi fosse stata contemplata, la volontà comune dei contraenti sì sarebbe indirizzata verso quella soluzione.</p>

<h2>Fonti</h2>

<p>Tra le fonti delle norme di diritto privato, senz'altro la più importante è il <a href="../civile/codice_civile.html">Codice civile</a>. Esso si divide in sei parti che si chiamano libri; una rapida disamina del contenuto di questi libri serve a fornire la conoscenza di qual è la materia che va sotto il nome di diritto privato.</p>

<p>Tra le fonti del diritto privato c'è poi la <i>Costituzione</i> della Repubblica italiana, la quale è la legge fondamentale dello Stato e la prima nella scala gerarchica delle fonti del diritto in genere. Numerose e importanti norme della Costituzione hanno carattere privatistico: l'<a href="../cost/cost.html#41">art. 41</a>, ad es., sancisce la libertà dell'iniziativa privata; l'<a href="../cost/cost.html#36">art. 36</a> stabilisce il principio per cui ciascun lavoratore ha diritto ad una retribuzione che sia in ogni caso sufficiente ad assicurare a sé e alla sua famiglia un'esistenza libera e dignitosa. </p>

<p>Ulteriori fonti del diritto privato si rinvengono nella <i>legislazione dell'UE</i>, per effetto dell'adesione alla quale l'Italia ha rinunciato ad una parte della propria sovranità (rinuncia possibile, si ritiene, alla luce dell'art. 11 dell Costituzione). 

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</article>

</body>
</html>