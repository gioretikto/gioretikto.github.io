<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La garanzia del credito">
	<title>La garanzia del credito</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La garanzia del credito</h1>

<h2>L’obbligazione, e l’esecuzione forzata</h2>

<p>L’obbligazione non avrebbe senso, se non fosse prevista la responsabilità del debitore per l’inadempimento. Sarebbe un po’ come se tutte le obbligazioni fossero solo «naturali», e non «legali»: l'adempimento — quindi l’interesse del creditore — sarebbe affidato esclusivamente alla coscienza del debitore, peraltro consapevole che l'inadempimento non porterebbe  conseguenze negative a suo carico; in questo modo il valore dell’obbligazione, cioè del credito, sarebbe solo simbolico. Invece il valore del credito è protetto se il creditore sa che, in caso di mancata esecuzione della prestazione, potrà avere al suo posto almeno il risarcimento corrispondente. <br> A sua volta, la responsabilità del debitore non avrebbe valore pratico, se non ci fosse un <i>meccanismo che consenta al creditore di realizzare effettivamente il suo diritto al risarcimento</i>, cioè di ottenere effettivamente la corrispondente somma di denaro, anche di fronte all’inerzia o alla resistenza del debitore inadempiente. Questo meccanismo esiste, ed è l'<b>esecuzione forzata sui beni del debitore</b>. L’esecuzione forzata è messa in moto dall'azione esecutiva del creditore, e si realizza attraverso il conseguente processo di esecuzione (9.9). L’obiettivo generale dell’esecuzione forzata è assicurare una concreta soddisfazione al creditore vittima dell’inadempimento, anche contro la volontà del debitore, e quindi con mezzi coattivi. I suoi scopi e risultati possono essere diversi, a seconda dei vari tipi di obbligazione inadempiuta, a cui corrispondono diversi tipi di esecuzione forzata. I tipi fondamentali sono due:</p>

<ul>
	<li><p>l'<b>espropriazione forzata</b> serve a realizzare coattivamente i crediti pecuniarî: consiste nella vendita dei beni del debitore (o anche, come vedremo, di un terzo), così da ricavare un prezzo che viene attribuito al creditore nella misura corrispondente al suo credito (art. 2910 e segg.; art. 474 e segg. c.p.c.). Si compie attraverso una complessa procedura formata da vari passaggi, fra cui particolare importanza ha il pignoramento dei beni (art. 2912 e segg.): dopo il pignoramento, i beni non possono essere alienati; se lo sono, gli atti di alienazione sono inefficaci verso il creditore pignorante (per lui, è come se quegli atti non esistessero);</p></li>

	<li><p>l'<b>esecuzione in forma specifica</b> serve a realizzare altri tipi di crediti, e attribuisce al creditore il risultato che si sarebbe dovuto produrre col regolare adempimento dell’obbligazione. Vi rientrano:</p>

		<ul>
			<li><p>l'esecuzione forzata per consegna o rilascio, con cui si costringe il debitore a consegnare la cosa determinata che deve al creditore (art. 2930);</p></li>
			<li><p>l'esecuzione forzata degli obblighi di fare, con cui si fa eseguire da qualcun altro, ma a spese del debitore, proprio l’attività o il servizio (ovviamente fungibili) non eseguiti (art. 2931);</p></li>
			<li><p>l’esecuzione forzata degli obblighi di non fare, consistente nel distruggere, a spese del debitore, quanto da lui fatto in violazione dell'obbligo (art. 2933);</p></li>
			<li><p>l’esecuzione specifica dell’obbligo di concludere un contratto (art. 2932), su cui torneremo più avanti, parlando del contratto preliminare (34.8).</p></li>
		</ul>
	</li>
</ul>

<h2>La responsabilità patrimoniale del debitore come garanzia «generica» del credito. Patrimoni destinati e separati</h2>

<p>L'esecuzione forzata, diretta ad attuare concretamente il diritto del creditore, ha come oggetto i beni del debitore, che concorrono a formare il suo patrimonio (inteso qui nella sua componente attiva: 7.16). Si chiama <b>responsabilità patrimoniale</b> la posizione del debitore, in quanto titolare di beni idealmente al servizio del creditore, ed esposti alle sue azioni esecutive. Qui il significato di «responsabilità» non coincide con quello visto a proposito della «responsabilità» per inadempimento (26.1): non allude all’obbligo di risarcire un danno, ma al fatto che i beni del debitore sono vincolati a realizzare la soddisfazione (anche coattiva) del diritto del creditore. È assumendo questo diverso senso che talora si descrive l’obbligazione come formata da due elementi fondamentali: il <b>debito</b>, cioè l'<i>obbligo del debitore di tenere un determinato comporta mento; e appunto la <b>responsabilità</b> (patrimoniale), cioè la soggezione del suo patrimonio a garantire la soddisfazione del creditore.<br> Qual è l’estensione di tale responsabilità? Vale, in generale, il principio della responsabilità patrimoniale <b>illimitata</b>: una norma che ci è nota, perché l’abbiamo incontrata parlando della persona giuridica (12.6), afferma che «Il debitore risponde dell'adempimento delle obbligazioni con tutti i suoi beni presenti e futuri» (art. 2740, c. 1). Dunque l’intero patrimonio del debitore è vincolato alla realizzazione del credito; tutti i suoi beni possono essere destinati coattivamente a soddisfare il diritto del creditore: sia quelli «presenti» nel patrimonio del debitore quando è nato il credito, sia quelli «futuri», cioè entrati successivamente nel suo patrimonio.<br> Quel principio costituisce la regola: ma la legge prevede eccezioni, stabilendo che in certi casi determinati beni del debitore non possono essere aggrediti dal creditore insoddisfatto, con un’azione esecutiva. Queste limitazioni della responsabilità patrimoniale possono avere giustificazioni diverse, e in particolare:</p>

<ul>
	<li><p>l’esigenza di evitare che i debiti fatti nell’esercizio di certe attività organizzate coinvolgano l’intero patrimonio di chi le intraprende, per cui di quei debiti risponde solo il patrizzonio autonomo dell’organizzazione creata a quel fine (autonomia patrimoniale perfetta delle persone giuridiche: 12.5);</p></li>

	<li><p>l’esigenza di ron privare il debitore di beni essenziali per la sua vita e il suo lavoro (beni che non possono assoggettarsi a espropriazione forzata: art. 514 e segg. c.p.c.); </p></li>

	<li><p>l'esigenza di destinare certi beni del debitore a soddisfare solo certi suoi debiti, e non altri, per cui quei beni formano idealmente un patrizzonio separato dal resto del patrimonio del debitore: ad es., i beni dei coniugi, costituiti in fondo patrimoniale, non possono essere aggrediti dai loro creditori per crediti estranei ai bisogni della famiglia (63.11); i beni personali di chi ha accettato l'eredità con beneficio d'inventario non possono essere aggrediti dai creditori del defunto, che pure sono adesso creditori dell’erede (69.6). Il fenomeno dei <b>patrimoni destinati e separati</b> (destinati a una funzione specifica, e per questo idealmente separati dal resto del patrimonio del titolare, onde tenerli fuori dalla sua responsabilità patrimoniale) è in crescita: ne sono altri esempi il trust (34.10); i <i>finanziamenti dati a una società per uno specifico affare</i> (53.16); la separazione patrimoniale prevista in relazione ai servizi d'<i>investimento</i> (59.17).<br> Come si vede, le eccezioni al principio della responsabilità patrimoniale illimitata sono tutt'altro che marginali. Peraltro, sono anche #piche, cioè sono solo quelle stabilite da norme di legge: limitazioni ulteriori e diverse non possono essere introdotte per accordo privato fra debitore e creditore (art.  c. 2).<br> Spostando la visuale dal lato passivo al lato attivo del rapporto obbligatorio, possiamo dire che la responsabilità patrimoniale del debitore determina la garanzia patrimoniale del credito: il patrizzonio del debitore è la garanzia del <i>credito</i>, nel senso che le prospettive di concreta soddisfazione del creditore (mediante l’esecuzione forzata) dipendono dal patrimonio del debitore, e più precisamente dall’entità e composizione del suo attivo. Si può aggiungere: garanzia «generica», per distinguerla dalle garanzie «specifiche» di cui diremo più avanti (27.11).</p></li>
</ul>

<h2>La conservazione della garanzia patrimoniale</h2>

<p>Quanto maggiore è la consistenza del patrimonio del debitore, tanto più forte è la garanzia del credito, perché tanto più forte è la sicurezza del creditore di potersi soddisfare attraverso l'esecuzione forzata; e viceversa, se il patrimonio del debitore è scarso. Il creditore ha dunque interesse che il patrimonio del debitore abbia la massima consistenza: per questo, prima di fare credito a qualcuno, conviene accertare la consistenza patrimoniale del futuro debitore; e, una volta fatto credito, conviene al creditore che il patrimonio del debitore, se possibile, si arricchisca; in ogni caso, che non si impoverisca. In altre parole, il creditore ha interesse alla conservazione della garanzia patrimoniale. La legge ne tiene conto, offrendo al creditore diversi strumenti, che costituiscono <b>mezzi di conservazione della garanzia patrimoniale</b>.<br> Un paio li abbiamo già incontrati:</p>

	<ul>
		<li><p>il <b>diritto di ritenzione</b>, in base al quale <i>il creditore può trattenere nelle sue mani la cosa di proprietà del debitore</i>, rifiutandosi di riconsegnarla, fino a che il debitore non abbia pagato il suo debito, sorto in collegamento con la cosa stessa (18.13; 21.19; per altre ipotesi v. ad es. gli art. 1006; 1011; 1502, c. 2);</p></li>

		<li><p>la <b>decadenza del debitore dal termine</b>, quando il debitore diventa insolvente, ovvero rifiuta o diminuisce le garanzie dovute (23.8): grazie ad essa, il creditore può avviare subito l’esecuzione forzata, e quindi può contare su tutti i beni attualmente esistenti nel patrimonio del debitore, evitando il rischio di una loro futura dispersione.</p></li>
	</ul>

<p>Ma i più importanti mezzi di conservazione della garanzia patrimoniale sono tre strumenti processuali, che il creditore può attivare mediante apposite azioni giudiziarie:</p>

	<ul>
		<li><p><b>azione surrogatoria</b>,</p></li>
		<li><p>l’<b>azione revocatoria</b></p></li>
		<li><p>sequestro conservativo.</p></li>
	</ul>

<p>Queste azioni possono essere esercitate anche se il credito non è né liquido né esigibile (ad es. perché sottoposto a una condizione o a un termine non ancora scaduto); liquidità ed esigibilità del credito sono invece presupposti necessari per l’esecuzione forzata.</p> 

<section aria-label="End">
<a href="danno.html">«Il danno</a>
<a href="index.html">Index</a>
<a href="danno.html">Il danno»</a>
</section>

</article>

</body>
</html>
