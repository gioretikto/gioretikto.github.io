<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Responsabilità contrattuale ed extracontrattuale"/>
    <title>Responsabilità contrattuale ed extracontrattuale</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<article>

<h1>Responsabilità contrattuale ed extracontrattuale</h1>

<p>Si definisce «civile» la responsabilità derivante dalla violazione di un obbligo di diritto privato. Quest'obbligo può derivare da un atto negoziale e, segnatamente da un contratto, oppure dal generico imperativo di non ledere l'altrui sfera giuridica (<i>neminem ladere</i>), che prescinde da ogni preesistente rapporto negoziale. Si parla nel primo caso di <i>responsabilità contrattuale</i> (<a href="cc.html#1218">art. 1218 c.c.</a>) e, nel secondo di <i>responsabilità extracontrattuale</i> o <i>aquiliana</i> (<a href="cc.html#2043">art. 2043 c.c.</a>).</p>

<p>La terminologia usata non deve trarre in inganno né bisogna pensare che la responsabilità contrattuale nasca solo in presenza di un contratto: ciò che conta, infatti, è l’esistenza di un rapporto obbligatorio tra danneggiante e danneggiato che può scaturire anche da una delle altre fonti indicate dall’<a href="cc.html#1173">art. 1173 c.c.</a>.</p>

<p>In genere la responsabilità è facilmente collocabile nell’una o nell’altra tipologia, tuttavia non mancano i casi in cui sorgono problemi. A titolo di esempio basti pensare alla responsabilità precontrattuale, sulla cui collocazione la dottrina è divisa: alcuni autori la riconducono nell’area della responsabilità extracontrattuale, altri in quella contrattuale, e c’è addirittura chi parla a tal proposito di <em>tertium genus</em>.</p>

<p>La distinzione di cui si tratta non ha un valore meramente teorico: la disciplina cui è assoggettata ciascuna sua forma presenta infatti <strong>connotati differenti, benché sussistano norme comuni</strong> quali l’art. 2056 che, in ordine alla determinazione del risarcimento, rinvia ai criteri dettati in tema di responsabilità contrattuale.</p> 

<p>Una prima diversità attiene all’<strong>onere della prova</strong>. Mentre nella responsabilità extracontrattuale esso è a carico del danneggiato (attore) per la dimostrazione del fatto illecito in tutti i suoi elementi, incluso l’atteggiamento soggettivo dell’autore (colpa o dolo), <strong>in quella contrattuale</strong> l’onere della prova è invertito ex. <a href="cc.html#1218">Art. 1218</a>: in ogni caso di inadempimento il legislatore <strong>presume la colpa del debitore</strong> esonerando l’attore dal relativo onere probatorio. Si tratta certamente di una presunzione relativa e da ciò deriva che <strong>il debitore può liberarsi da ogni responsabilità provando l’assenza di colpa</strong> e cioè che l’impossibilità di adempiere è derivata da causa a lui non imputabile.</p>

<p>Ulteriore diversità è nella <strong>valutazione del danno</strong>. Nella responsabilità extracontrattuale, infatti, vanno risarciti tutti i danni siano essi prevedibili o non prevedibili; in quella <strong>contrattuale</strong>, quando non si ravvisi il dolo, <strong>sono da risarcire solo i danni prevedibili</strong> al momento in cui è sorta l’obbligazione.</p>

<p>Altra differenza poi concerne l’istituto della <strong>mora</strong> che, mentre <strong>nella responsabilità contrattuale non opera mai automaticamente</strong> al ritardo, potendosi configurare una tolleranza del creditore al ritardo, in quella extracontrattuale invece essa opera <em>ex re</em> in quanto non è possibile al contrario ammettere alcuna tolleranza.</p>

<p>Occorre infine soffermarsi sul diverso modo di atteggiarsi della <strong>prescrizione.</strong> L’<a href="cc.html#2947">art. 2947 c.c.</a> introduce una prescrizione breve di cinque anni per il risarcimento del danno da illecito extracontrattuale riducendolo a due anni per i danni da circolazione di veicoli. Viceversa <strong>in campo contrattuale</strong>, stante l’esplicito riferimento dell’art. 2947 al fatto illecito, si applica la regola generale dell’articolo 2946 che prevede il termine di <strong>decorrenza decennale, salvi termini più brevi per alcuni tipi di contratti.</strong></p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</article>

</body>
</html>
