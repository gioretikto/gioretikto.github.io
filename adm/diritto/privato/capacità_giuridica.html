<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Capacità giuridica"/>
    <title>Capacità giuridica</title>
    <link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul> 
</nav>

<div class="content">

<h1>Capacità giuridica</h1>

<p>L'attidudine che la persona ha ad esssere titotale di diritti e destinatario di doveri vien detta «<b>capacità giuridica</b>». Nel nostro ordinamento, soggetti dell’attività giuridica sono, oltre l’uomo definibile come <b>persona fisica</b>, anche le <b>persone giuridiche</b> e gli enti di fatto. La <b>persona giuridica</b> è un soggetto di diritto costituito da persone fisiche e da beni, volti al raggiungimento di fini comuni. Nel nostro ordinamento le associazioni, le fondazioni e le altre istituzioni di carattere privato acquistano la personalità giuridica mediante il <b>riconoscimento</b>.</p>

<p>La capacità giuridica si acquista al momento della nascita con la separazione del feto dal corpo materno. Il feto separato deve però essere (anche se per pochi istanti) vivo; il nato morto, infatti, non acquista la personalità. Benché l’acquisto della capacità giuridica coincida, per la persona fisica, con la nascita, la legge riconosce eccezionalmente alcuni diritti a soggetti non ancora venuti ad esistenza, subordinatamente all’evento della nascita. In particolare:</p>

<ul>
	<li><p>ai nascituri concepiti, la legge riconosce la piena capacità di succedere a causa di morte (art. 462, 1°comma) e la capacità di ricevere per donazione (art. 784);</p></li>
	<li><p>ai nascituri non concepiti la legge riconosce lacapacità di succedere a causa di morte, ma solo incaso di vocazione testamentaria (art. 463, 3° comma), e la capacità di ricevere per donazione (art. 784).</p></li>
</ul>

<p>Sono previste alcune ipotesi di incapacità speciale che precludono al soggetto la titolarità di determinati rapporti giuridici (ad es. il minore di sedici anni non può concludere il contratto di lavoro).</p>

<p>La capacità giuridica cessa solo con la <b>morte</b> del soggetto: ex art. 22 della Costituzione, infatti, «nessuno può essere privato, per motivi politici, della propria capacità giuridica». La morte estingue anche la personalità giuridica.</p>

<h2>La capacità di agire e la persona fisica</h2>

<p>Se la capacità giuridica è, abbiamo visto, in astratto la capacità di essere soggetti titolari di diritti e doveri, la capacità di agire è l’idoneità a compiere validamente atti giuridici che consentano al soggetto di esercitare diritti e di adempiere ad obblighi. Quando un soggetto è incapace di agire, per lui provvede 1l suo rappresentante legale, che nel caso del minore sarà il genitore, nel caso dell’interdetto, come vedremo il tutore; le persone giuridiche, come vedremo nel paragrafo a ciò dedicato, agiscono sempre per mezzo dei loro rappresentanti o organi dotati di tale potere, per questo tale tipo di rappresentanza si definisce “organica”.</p>

<p>Essa implica quindi che il soggetto titolare sia dotato anche di quella maturità psichica e intellettuale che gli consenta di valutare delle scelte e, quindi, di compiere atti Art 2 c.c. giuridicamente validi e se la capacità giuridica si acquista con la nascita, quella di agire si acquista col compimento della maggiore età (dalla legge italiana fissata al diciottesimo anno di età, art 2 c.c.).</p>

<p>La legge stabilisce tuttavia che per compiere determinati atti possa bastare un’età inferiore - come nel caso della capacità del prestatore di lavoro che deve essere non inferiore a quindici anni, come stabilito dall’art.1 della L. 977/1967, o del riconoscimento del figlio naturale che può essere validamente fatto anche da chi abbia compiuto gli anni quattordici (prima della L. 219/2012 il limite di ctà era di anni sedici) - o superiore come nel caso dell’adozione di persone maggiori di età, consentita solo a chi abbia compiuto 1 trentacinque anni. L’art. 390 c.c. stabilisce che col matrimonio il minore viene emancipato di diritto.</p>

<p>L’emancipazione, è una forma di incapacità relativa, in relazione a cui viene riconosciuta dall’ordinamento, in presenza di determinate condizioni (il matrimonio contratto da un minorenne) una capacità, relativa o parziale, appunto, perché limitata a compiere validamente ed autonomamente solo gli atti di ordinaria amministrazione (art 394 c.c.), mentre per tutti gli altri è necessario oltre al consenso del curatore (che del minore sposato con persona di maggiore età è il coniuge) anche l’autorizzazione del giudice tutelare.</p>

<p>Il negozio giuridico posto in essere dal minore o dal soggetto che sia privo della relativa capacità specifica è annullabile.</p>

<p>L’atto annullabile per incapacità può essere impugnato dal minore, una volta raggiunta la maggiore età, o dal suo legale rappresentante, ma non può mai  essere annullato dal contraente capace, per questo si definisce negozio “claudicante” (zoppo), ossia squilibrato, atteso che l’azione di annullamento è esclusivamente prevista a tutela dell’incapace, che ha la facoltà di avvalersene o meno, a seconda della convenienza dell’affare concluso.</p>

<p>In caso di accoglimento dell’azione di annullamento è previsto che il soggetto incapace non sia tenuto a restituire l’intero della prestazione ricevuta, bensì solo quanto è stato rivolto a proprio vantaggio (art 1443 c.c.) mentre il contraente capace dovrà ripetere l’intero. Si evidenzia quindi chiaramente che l’azione in questione è posta a tutela del soggetto incapace. </p>

<p>Il fatto che la capacità di agire si acquista col compimento della maggiore età è una presunzione legale che, in quanto tale, può essere superata caso per 41414 c.c. caso, laddove si dimostri che il soggetto, pur essendo maggiore di età non sia in grado in concreto di compiere atti giuridicamente validi, perché privo di quel complesso di facoltà mentali e cognitive che gli diano una maturità
psichica adeguata per la valutazione e la cura dei propri interessi.</p>

<p>In questo caso per il soggetto che, sebbene legalmente capace, si trovi in condizione di abituale infermità di mente che lo renda incapace di provvedere ai propri interessi può essere richiesta —dal pubblico ministero, dal coniuge dai parenti entro il quarto grado o dagli affini entro il secondo grado, dal tutore, o dal curatore (art 417 c.c.) — l’interdizione, ossia può essere attivato quel procedimento giudiziale previsto dagli artt. 417 e ss c.c. a seguito del quale il giudice pronuncia una sentenza (di interdizione) accertando lo stato di inidoncità della persona a curare i propri interessi. 
Effetto principale della sentenza di interdizione è quello di rendere annullabili tutti gli atti compiuti dall’interdetto, che, dichiarato incapace, viene a trovarsi in una situazione identica a quella del minore.</p>

<section aria-label="End">
<a href="rings.html">&#171;Ring and ring's isomorphisms</a>
<a href="index.html">Index</a>
<a href="exercises_ideal_generated.html">Exercises on ideals generated by a subset &#187;</a>
</section>

</div>

</body>
</html>
