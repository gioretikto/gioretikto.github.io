<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L'impossibilità sopravvenuta per causa non imputabile al debitore"/>
	<title>L'impossibilità sopravvenuta per causa non imputabile al debitore</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L'impossibilità sopravvenuta per causa non imputabile al debitore</h1>

<p>L'obbligazione si estingue quando per una causa non imputabile al debitore, la prestazione diventa impossibile (<a href="codice_civile.html">art. 1256 c.c.</a>). <br> Il debitore, dal canto suo, deve fornire la prova che la causa dell'impossibilità non è a lui imputabile, dovendosi in mancanza considerare inadempiente e tenuto al risarcimento del danno.<br> L'impossibilità, per rilevare come causa estintiva dell'obbligazione, e avere perciò effetto liberatorio per il debitore, deve essere:</p>

<ul>
	<li><p><b>oggettiva</b>, ovver non dipendere da circostanze relative esclusivamente alla situazione personale del soggetto obbligato (es. stato d'insolvenza), ma da altro impedimento che rende non più eseguibile la prestazione (es. un divieto di legge sopravvenuto);</p></li>
	
	<li><p><b>sopravvenuta</b>, ovvero determinatasi successivamente alla conclusione del contratto e, più in generale, al verificarsi del fatto o atto che ha dato origine all'obbligazione (determina, invece, <i>nullità</i> del contratto l'<i>impossibilità originaria</i>, a norma dell'art. 1346 c.c.;</p></li>

	<li><p><b>assoluta</b> e pertanto inevitabile, tale cioè da non consentire in alcun modo l'adempimento. Si fanno tradizionalmente rientrare in questa casisstica il <i>caso fortuito</i> e la <i>forza maggiore</i>, quali fattori accidentali e non prevedibili, anche umani, che impediscono al debitore di eseguire la prestazione dovuta;</p></li>

	<li><p><b>totale</b>, perché se la prestazione diventa impossibile solo in parte, il debitore si libera dall'obbligazione eseguendo la prestazione limitatamente alla parte rimasta possibile;</p></li>

	<li><p>definitiva</b>, perché se l'impossibilità è solo temporanea, il debitore, fino a uando essa perdura, non è liberato, ma nemmeno è responsabile del ritardo dell'adempimento. Tuttavia, anche in questo caso, l'obbligazione si estingue se l'impossibilità perdura fino a quando in relazione al titolo dell'obbligazione o alla natura dell'oggetto, il debitore non può essere ritenuto obbligato a eseguire la prestazione, ovvero il creditore non ha più interesse a conseguirla. <br> Non è liberato, per la sopravvenuta impossibilità della prestazione, il debitore che è in mora, se non prova che l'oggetto della prestazione sarebbe ugualmente perito presso il creditore (art. 1221, co. 1 c.c.) e ciò anche se l'impossibilità deriva da una causa a lui non imputabile.</p></li>
</ul>

<section aria-label="End">
<a href="responsabilità_contrattuale_extra.html">&#171;Responsabilità civile</a>
<a href="index.html">Index</a>
<a href="sospensione_prestazione.html">La facoltà di sospendere l'esecuzione della prestazione&#187;</a>
</section>

</article>

</body>
</html>
