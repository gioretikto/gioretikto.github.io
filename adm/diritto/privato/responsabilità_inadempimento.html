<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La funzione della responsabilità per inadempimento"/>
	<title>La funzione della responsabilità per inadempimento</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La funzione della responsabilità per inadempimento</h1>

<p>Per effetto dell’<a href="inadermpimento.html">inadermpimento</a> il creditore, che non riceve la prestazione attesa o la riceve difettosa o in ritardo, subisce normalmente un darzo. Si pensi all’organizzatore di concerti che ha ingaggiato un famoso gruppo per una esibizione: se il gruppo rifiuta di esibirsi come promesso, l’organizzatore deve rimborsare i biglietti venduti, perdendo così il guadagno che avrebbe potuto ricavare dall’iniziativa; e inoltre si trova ad avere buttato via soldi per spese risultate inutili (affitto del palasport, manifesti e altre forme di pubblicità, ecc.). <br> In tutti i casi di inadempimento, il problema fondamentale è: il danno creatosi rimane a carico del creditore che lo subisce? o invece il creditore può recuperarlo dal debitore inadempiente, chiedendo a costui di risarcirglielo? A questo problema danno risposta le regole sulla responsabilità per inadempimento, che ci dicono se, in presenza di un inadempimento, il debitore inadempiente è responsabile e perciò deve risarcire, oppure no (e infatti, come abbiamo visto, nel diritto privato «responsabilità» significa essenzialmente obbligo di risarcire un danno: 4.12). Il problema si pone, perché ron è detto che la responsabilità del debitore sia una conseguenza necessaria e automatica del suo inadempimento. Il creditore che subisce l’inadempimento vorrebbe sempre essere risarcito: ma il debitore può avere buone ragioni per sostenere che non è giusto accollare a lui il risarcimento. La legge ne tiene conto, e parte dal presupposto che di alcuni inadempimenti il debitore risponde, e di altri no. <br> Le regole sulla responsabilità — quelle che ci dicono appunto quando il debitore risponde, e quando no —- esprimono nel modo più rilevante l'esigenza fondamentale dell’intero diritto delle obbligazioni: realizzare il giusto punto di equilibrio fra interesse del creditore e ragioni del debitore (22.17). A seconda di come sono fatte, queste regole possono essere più favorevoli al debitore o più favorevoli al creditore, e in questo modo accentuare l’una oppure l’altra delle possibili funzioni della responsabilità. La responsabilità può essere concepita (e regolata) secondo una prevalente funzione punitiva nei confronti del debitore inadempiente: e allora tende a nascere a suo carico solo quando l’inadempimento dipende da una condotta riprovevole del debitore stesso. Oppure secondo una prevalente funzione di garanzia dell'interesse del creditore: e allora il debitore ha un trattamento più severo, perché può essere obbligato a risarcire anche se a lui non può muoversi nessun rimprovero per l'inadempimento.<br> Su questo punto fondamentale, le posizioni degli ordinamenti giuridici possono essere molto diverse. Diverse da ordinamento a ordinamento: alcuni più propensi a tutelare l’interesse dei creditori, altri più indulgenti verso i debitori. Entro lo stesso ordinamento, diverse nel tempo: a fasi in cui domina la preoccupazione di proteggere fortemente i creditori, succedono fasi in cui si tende a essere meno severi con gli obbligati. E infine diverse — nello stesso ordinamento, nella stessa fase storica — a seconda del tipo di obbligazioni, cioè delle particolari categorie di debitori e creditori, che vengono in gioco.<br> La responsabilità per inadempimento si chiama comunemente <b>responsabilità contrattuale</b>, perché la maggior parte delle obbligazioni deriva da contratto. Ma il termine è un po’ riduttivo: questa responsabilità riguarda <i>tutti i casi di inadempimento di obbligazioni</i>, anche se l'obbligazione inadempiuta non deriva da contratto, ma da qualche altra fonte (22.14).</p>

<h2>I criteri della responsabilità</h2>

<p>Dal punto di vista del creditore interessato ad avere il risarcimento, le regole sulla responsabilità per inadempimento dicono quali sono i <i>criteri di attribuzione della responsabilità</i>, in base a cui il debitore inadempiente risulta responsabile. Al tempo stesso dicono, mettendosi dal punto di vista del debitore interessato a evitare il risarcimento, quali sono le <i>cause di giustificazione dell’inadempimento</i>: i fattori per i quali il debitore inadempiente sfugge alla responsabilità.<br> La regola generale è posta dall'<a href="cc.html#1218">art. 1218</a>: «Il debitore che non esegue esattamente la prestazione dovuta è tenuto al risarcimento del danno se row prova che l'inadempimento o il ritardo è stato determinato da impossibilità della prestazione derivante da causa a lui non imputabile». Da essa risulta che i criteri di attribuzione della responsabilità sono due:</p>

<ul>
	<li><p>il criterio della <b>possibilità/impossibilità della prestazione</b>;</p></li>
	<li><p>il criterio della <b>imputabilità/non imputabilità al debitore</b>.</p></li>
</ul>

<p>Essi sembrerebbero da applicare in modo combinato fra loro. Di fronte alla pretesa del creditore, che lamenta l’inadempimento e chiede il risarcimento, il debitore che vuole sottrarsi alla responsabilità dovrebbe provare innanzitutto che egli non ha adempiuto perché la prestazione è diventata impossibile (e se non ci riesce, è senz’altro responsabile). Ma questa prova non gli sarebbe sufficiente: il debitore dovrebbe ulteriormente provare che l’épossibilità non è imputabile a lui. Un sistema del genere si presenta in apparenza molto severo con i debitori: tutte le volte che l'inadempimento interviene in situazioni nelle quali la prestazione è comunque «possibile», il debitore cadrebbe inesorabilmente in responsabilità. <br> Ma per avere un'idea più realistica delle regole di responsabilità effettivamente operanti, bisogna subito introdurre alcune precisazioni:</p>

<ul>
	<li><p>l’art. 1218 dà solo lo scherza base della responsabilità per inadempimento, al quale si aggiungono — sparse nel codice — tante altre regole, più particolari e circostanzia-
te, che disciplinano casi specifici di responsabilità, individuati per lo più in relazione ai diversi tipi di obbligazione che concretamente vengono in gioco (regole che introducono, caso per caso, criteri anche notevolmente diversi da quelli dell’art. 1218);</p></li>

	<li><p>anche considerando solo lo schema generale dell’art. 1218, il suo apparente rigorismo a carico dei debitori trova delle atteruazioni, per l’esistenza di altri principi o regole che portano a interpretare i criteri posti dalla norma nel senso di una vaggiore comprensione per i problemi dei debitori.</p></li>
</ul>

<p>Fatte queste premesse, possiamo ora esaminare più da vicino i due criteri dell’art. 1218: con la consapevolezza che, nelle applicazioni pratiche, essi finiscono sovente per sovrapporsi e confondersi. Più che come due criteri rigidamente distinti e separati, essi devono perciò intendersi come due diversi modi per formulare la questione che riassume in sé i problemi della responsabilità per inadempimento: fino a che punto deve spingersi lo sforzo del debitore, impegnato a eseguire la prestazione?</p>

<section aria-label="End">
<a href="mora_debitore.html">«La mora del debitore</a>
<a href="index.html">Index</a>
<a href="impossibilità_prestazione.html">L’impossibilità della prestazione»</a>
</section>

</article>

</body>
</html>