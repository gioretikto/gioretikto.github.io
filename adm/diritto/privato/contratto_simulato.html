<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Gli effetti della simulazione rispetto alle parti">
	<title>Gli effetti della simulazione rispetto alle parti</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Gli effetti della simulazione rispetto alle parti</h1>

<p>Ci si occupi, ora, degli effetti, tra le parti, del contratto simulato. Successivamente si avrà riguardo agli effetti della simulazione rispetto ai terzi e ai creditori. <br> È previsto che il contratto simulato non produca effetto tra le parti (1414, 1° c.c.). Se si tratta di una simulazione assoluta, dunque, non vi è alcun effetto giuridico.</p>

<p class="small"><b>Esempio</b>. Un soggetto intende sottrarre l'immobile ai suoi creditori. Stipula una vendita simulata, con l'accordo (simulatorio) che la vendita non realizzerà l’effetto traslativo del diritto di proprietà. Accade, però, che il simulato acquirente, approfittando del contratto simulato (dell'apparenza creata) inizia a vantare i diritti di proprietario e ad abitare l'immobile con la sua famiglia. AI simulato alienante, a questo punto, non rimarrà che agire in giudizio e provare che la vendita è simulata. Qualora tale prova sia raggiunta, il giudice dichiarerà che il contratto è simulato. Il simulato acquirente, dunque, non potrà più vantare i diritti di proprietario (dovrà andarsene dall'abitazione occupata senza titolo).</p>

<p>Se però, come accade nella simulazione relativa, le parti hanno voluto concludere un contratto diverso da quello apparente, ha <b>effetto</b> tra esse il <b>contratto dissimulato</b>, purché ne sussistano i requisiti di sostanza e di forma (art. 1414, 2° co., cod. civ.). Si veda, con qualche esempio, cosa vuol dire sussistenza dei <b>requisiti di forma</b>.</p>

<p><b>Esempio</b>. Le parti stipulano un contratto di compravendita immobiliare, in cui simulano il prezzo della compravendita pari a 300.000 euro. In realtà essi si accordano per un prezzo pari
a 500.000 euro. Questa pattuizione, per essere valida, deve essere prevista per iscritto.</p>

<p>La Suprema Corte lo dice a chiare lettere: la pattuizione dissimulata relativa al prezzo (che è un elemento essenziale della vendita) è valida se stipulata per iscritto (Cass., Sez. Un., 26.3.2007, n. 7246; Cass., 5.4.2011, n. 7769), ancorché essa sia contenuta in uno scritto (la controdichiarazione) destinato a rimanere segreto.</p>

<p><b>Esempio</b>. Si riprenda l'ultimo esempio. Accade che il simulato acquirente, approfittando dell’apparenza creata, pretenda di pagare, per la compravendita, un prezzo pari a 300.000 euro (il prezzo, cioè, simulato). Il venditore, allora, potrà agire in giudizio, esibendo la controdichiarazione scritta (quella in cui risulta che il prezzo realmente convenuto è pari a 500.000 euro). Farà accertare che il prezzo della compravendita dissimulato è più alto rispetto a quello contenuto nel contratto simulato. Potrà dunque pretendere la somma risultante dal contratto dissimulato.</p>

<p>A proposito dei requisiti di forma, qualche riflessione merita la stipula di un <b>contratto dissimulato di donazione</b>. Le parti possano simulare un contratto di compravendita di un immobile e dissimulare un contratto di donazione immobiliare.<br> Si vedrà, peraltro, come il contratto di donazione necessiti, a pena di nullità, di rigidi requisiti formali: l’atto pubblico e la presenza di due testimoni. Si ritiene, da parte di alcuni interpreti, che il patto segreto non debba rivestire la forma della donazione (l’atto pubblico e la presenza dei testimoni), essendo sufficiente che tale requisito di forma sia presente nella vendita simulata. Le parti, dunque, potranno limitarsi a dichiarare con una scrittura privata che il prezzo dichiarato nel contratto simulato non è dovuto e che l’atto effettivamente voluto era, in realtà, una donazione. <br> L'interpretazione riferita intende assecondare le caratteristiche del fenomeno simulatorio, in cui la controdichiarazione fra le parti ha carattere segreto (e non viene esternata attraverso un atto pubblico e la presenza di testimoni). <br> Affinché si producano gli effetti del contratto dissimulato, si è detto, è necessario che siano presenti anche i <b>requisiti di sostanza</b>.</p>

<p><b>Esempio</b>. Le parti concludono un contratto di compravendita avente ad oggetto beni futuri, unitamente ad una controdichiarazione, in base alla quale le stesse vogliono, realmente, una donazione di quegli stessi beni. In questo caso non può avere efficacia il contratto dissimulato, giacché la donazione non può avere ad oggetto beni futuri.</p>

<p>Deve aggiungersi, peraltro, che il <b>contratto dissimulato</b> non potrà avere efficacia quando lo stesso sia <b>invalido</b> (ossia nullo o annullabile).</p>

<p><b>Esempio</b>. Viene simulata una compravendita di un immobile, in cui si prevede il pagamento di un prezzo pari a 300.000 euro. La finta vendita, in realtà, dissimula un accordo tra le stesse parti, in base al quale il simulato acquirente accetta del denaro dalla controparte (300.000 euro) per commettere un reato. Il contratto dissimulato è nullo.</p>

<p>L'azione per far valere la simulazione del contratto è imprescrittibile. Va precisato, però, che sono soggette a prescrizione le azioni intese ad ottenere l'adempimento del contratto dissimulato: ciò secondo le regole che, di volta in volta, vengono in considerazione per i diritti attribuiti alle parti dal contratto dissimulato. <br> Le disposizioni codicistiche sugli effetti della simulazione tra le parti del contratto (art. 1414, 1° e 2° co,, cod. civ.) si applicano anche agli <b>atti unilaterali</b>destinati a una persona determinata (gli atti recettizi), che siano simulati per accordo tra il dichiarante e il destinatario (art. 1414, 3° co., cod. civ.). È il caso, ad esempio, della ricevuta di comodo, che il debitore si fa rilasciare dal creditore per poter usufruire di un determinato rimborso, cui ha diritto entro un termine determinato. La controdichiarazione svela la simulazione, giacché con essa le parti sono d’accordo che la ricevuta è stata rilasciata pur non essendo ancora stato effettuato il pagamento. Qualora il debitore, a fronte della successiva richiesta di pagamento da parte del creditore, faccia valere la falsa ricevuta, il creditore potrà agire in giudizio per far accertare la simulazione intercorsa tra le parti.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
