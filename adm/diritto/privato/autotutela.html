<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L'autotutela in diritto privato"/>
	<title>L'autotutela in diritto privato</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L'autotutela in diritto privato</h1>

<p>Principio generale nel nostro ordinamento giuridico è quello per il quale non è consentito al privato di tutelare autonomamente i propri interessi giuridici senza ricorrere all'autorità giudiziaria, potere invece riconosciuto alla pubblica amministrazione per il perseguimento dei fini pubblici (cd. autotutela decisoria ed esecutiva).<br> Il privato, pertanto, non dispone che del <b>potere</b>, peraltro sempre limitato, <b>di autonomia privata</b>, così come definito ex <a href="../civile/cc.html#1322">art. 1322 c.c</a>. Del tutto assente è invece il riconoscimento di un <b>potere di autotutela</b>, il cui esercizio deve ritenersi anzi vietato non solo perché contrastante con l’ordinato svolgersi dei rapporti sociali, ma anche perché il legislatore si è preoccupato di disciplinare, nel codice civile e di procedura civile, i modi e i limiti della tutela giudiziaria, sottraendo ogni spazio all’autotutela. <br> È tuttavia consentito, al privato interessato, in circostanze tassativamente determinate, di provvedere a conservare od attuare lo stato di fatto corrispondente al suo diritto minacciato o insoddisfatto.<br> Secondo la classificazione operata dalla dottrina (Betti), le ipotesi di autotutela eccezionalmente consentite dalla legge vanno inquadrate in due grandi categorie rappresentate dalla:</p>

<ul>
	<li><p><b>autotutela unilaterale</b>: in essa rientrano le figure dell’eccezione di inadempimento (art. 1460 c.c.), della sospensione dell'adempimento, dell’eccezione di compensazione (art. 1243 c.c.) e del diritto di ritenzione, conferito dalla legge a chi detenga una cosa altrui sulla quale abbia eseguito spese o in rapporto alla quale abbia crediti da far valere (es. artt. 1006, 1011, 1152, 748, 1502 c.c.). In tali ipotesi l’autotutela si attua con l’azione della sola persona interessata, senza l'accordo dell'altra parte in conflitto;</p></li>

	<li><p><b>autotutela convenzionale</b>: in essa figurano gli istituti della <i>clausola risolutiva espressa</i> (art. 1456 c.c.), della <i>clausola penale</i> (art. 1382 c.c.) e del <i>termine essenziale</i> (art. 1457 c.c.), ipotesi che si fondano sul preventivo accordo raggiunto dalle parti, benché l'esercizio del potere di autotutela rimanga unilaterale. <br> Nell'ambito dell’autotutela consensuale con prevalente <b>funzione satisfattoria</b> sono ancora fatte rientrare la <i>cessione dei beni ai creditori</i> (art. 1977 c.c.) e l’<i>anticresi</i> (art. 1960 c.c.).</p></li>

</ul>

<p class="small">Si discute in ordine alla collocazione nell’ambito dell’una o dell’altra delle suddette categorie, degli istituti della <i>diffida ad adempiere</i>, della caparra penitenziale e della <i>multa penitenziale</i>.<br> Con riguardo alla <i>diffida ad adempiere</i>, che presuppone la fissazione di un termine per l'adempimento alla scadenza del quale il contratto si intende risolto, prevale l'inquadramento come forma di autotutela unilaterale, in considerazione della sua previsione legale e della irrilevanza, pertanto, di un accordo tra le parti contraenti.<br> Con riguardo alla caparra penitenziale e alla multa penitenziale, parte della dottrina ne contesta l’inclusione nell’ambito dell’autotutela contrattuale, sottolineandone la sola funzione di corrispettivo per l'esercizio del diritto di recesso convenzionalmente stabilito.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</article>

</body>
</html>
