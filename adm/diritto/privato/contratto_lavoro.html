<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Contratto di lavoro"/>
	<title>Contratto di lavoro</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Contratto di lavoro</h1>

<h2>Somministrazione di Lavoro</h2>

<p><b>Defnizione</b>. IL contratto di somministrazione di lavoro è il contratto, a tempo indeterminato o determinato, con il quale un'agenzia di somministrazione autorizza, asi sensi del D.Lgs. n. 276/2003, mette a disposizione di un utilizzatore uno o più lavoratoroi suoi dipendenti, il quali, per tutta la durata della missione, svolgono la propria attività nell'interesse e sotto la direzione e il controllo dell'utilizzatore.</p>

<p>La somministrazione di lavoro è disciplinata dal Decreto legislativo 15 giugno 2015, n. 81 (Capo IV). <br> Mentre il contratto di lavoro a tempo determinato diretto è stipulato tra azienda e lavoratore, quello in somministrazione (ex contratto interinale), che può essere a termine o a tempo indeterminato<sup>1</sup>, prevede il coinvolgimento di 3 soggetti:</p>

<ul>
	<li><p>agenzia per il lavoro (somministratore);</p></li>
	<li><p>azienda (utilizzatore);</p></li>
	<li><p>uno o più lavoratori (c.d. somministrati o in somministrazione), assunti dal somministratore e da questi inviati in missione presso l'utilizzatore. (presta la sua manodopera all’utilizzatore, ma è assunto e retribuito dal somministratore).</p></li>
</ul>

<p>Fondato su due contratti:</p>

<ol type="a">
	<li><p>Il contratto di somministrazione di lavoro, tra agenzia e utilizzatore, che è di carattere commerciale e può essere a tempo determinato o a tempo indeterminato;;</p></li>
	<li><p>Il contratto di lavoro suboordinato, tra lavoratore ed agenzia, che può essere a tempo determinato o a tempo indeterminato;</p></li>
</ol>

<p>La somministrazione, superando il carattere temporaneo del lavoro interinale, realizza stabilimente la dissociazione tra titolarità formale del rapporto e disponibilità concreta della prestazione lavorativa e ha suscitato, per questo, forti critiche.</p>

<p>La struttura contrattuale della somministrazione comporta una particolare ripartizione dei poteri e degli obblighi datoriali:</p>

<ul>
	<li><p>il potere organizzativo e direttivo nei confronti dei lavoratori è esercitato dall'utilizzatore, posto che il lavoratore svolge la propria attività nell'interesse e sotto la direzione ed il controllo dell'impresa utilizzatrice (art. 30);</p></li>
	<li><p>il potere disciplinare è riservato al somministratore, al quale l'utilizzatore comunica gli elementi che formano oggetto della contestazione disciplinare (art. 35, comma 6);</p></li>
	<li><p>in tema di rischi per la sicurezza e la salute, gli obblighi informativi e l'addestramento del lavoratore, in conformità al decreto legislativo n. 81/2008, sono a carico del somministratore, salva diversa previsione contrattuale che ponga l'obbligo a carico dell'utilizzatore. L'utilizzatore osserva nei confronti dei lavoratori somministrati gli stessi obblighi di prevenzione e protezione cui è tenuto, per legge e per contratto collettivo, nei confronti dei propri dipendenti (art. 35, comma 4);</p></li>
	<li><p>la retribuzione viene versata direttamente dal somministratore e a questi rimborsata dall'utilizzatore, oltre agli oneri previdenziali (art. 33, comma 2);</p></li>
	<li><p>anche gli oneri contributivi, previdenziali, assicurativi e assistenziali sono a carico del somministratore (art. 37);
	<li><p>l'utilizzatore è obbligato in solido con il somministratore a corrispondere i trattamenti retributivi e a versare i relativi contributi previdenziali, salvo diritto di rivalsa verso il somministratore (art. 35, comma 2);
	<li><p>ricade sull'utilizzatore la responsabilità per danni arrecati a terzi dai lavoratori nello svolgimento della prestazione lavorativa (art. 35, comma 7).</p></li>
</ul>

<p>Il soggetto utilizzatore può essere anche una Pubblica Amministrazione ma, in tale ipotesi, la somministrazione è consentita solo a tempo determinato (<a href="../amm/165_01.html#36">art. 36</a>, d.lgs. n. 165/2001), essendo invece vietata la somministrazione a tempo indeterminato (art. 31, comma 4). <br> In ogni caso, il ricorso alla somministrazione del lavoro è vietato (art. 32):</p>

<ul>
	<li><p>per la sostituzione di lavoratori che esercitano il diritto di sciopero;</p></li>
	<li><p>presso unità produttive nelle quali si è proceduto, nei 6 mesi precedenti, a licenziamenti collettivi di lavoratori adibiti alle stesse mansioni cui si riferisce la somministrazione;</p></li>
	<li><p>presso unità produttive in cui è operante una sospensione del lavoro o una riduzione dell'orario con diritto al trattamento di integrazione salariale che interessano lavoratori adibiti alle stesse mansioni cui si riferisce la somministrazione;</p></li>
	<li><p>nel caso di datori di lavoro che non hanno eseguito la valutazione dei rischi per la salute e la sicurezza dei lavoratori in conformità al d.lgs. n. 81/2008.</p></li>
</ul>

<p>Il contratto di somministrazione esige la <b>forma scritta</b>, in assenza della quale il contratto è nullo e i lavoratori sono considerati a tutti gli effetti alle dipendenze del soggetto che ne utilizza la prestazione lavorativa.</p>

<p>In virtù del principio di tutela del lavoratore da condotte discriminatorie, i lavoratori in somministrazione, a parità di mansioni svolte, hanno diritto a condizioni economiche e normative complessivamente non inferiori a quelle dei dipendenti di pari livello dell'utilizzatore (art. 35, comma 1). Parimenti, ai lavoratori delle agenzie di somministrazione si applicano i diritti sindacali previsti dalla legge n. 300/1970 (art. 36).</p>

<p>I lavoratori dipendenti dal somministratore sono informati dall'utilizzatore dei posti vacanti presso quest'ultimo, affinché possano aspirare, al pari dei dipendenti del medesimo utilizzatore, a ricoprire posti di lavoro a tempo indeterminato. Tali informazioni possono essere fornite mediante un avviso generale affisso all'interno dei locali dell'utilizzatore presso il quale e sotto il cui controllo detti lavoratori prestano la loro opera (art. 31, comma 3).</p>

<h3>Contratti di somministrazione a tempo indeterminato</h3>

<p>Ai <b>contratti di somministrazione a tempo indeterminato</b> (c.d. <b>staff leasing</b>), conclusi tra il somministratore e il lavoratore, si applica la disciplina prevista per il rapporto di lavoro a tempo indeterminato (art. 34, comma 1). La somministrazione a tempo indeterminato è consentita per qualsiasi ambito di attività e tipologia di lavoratori, ma nel limite del 20% rispetto al numero di lavoratori a tempo indeterminato in forza presso l'utilizzatore alla data del 1° gennaio dell'anno in cui è concluso il contratto (con arrotondamento del decimale all'unità superiore, qualora esso sia eguale o superiore a 0,5). Tale percentuale può essere oggetto di modifica da parte della contrattazione collettiva applicabile dall'utilizzatore. Peraltro, possono essere somministrati a tempo indeterminato esclusivamente i lavoratori assunti dal somministratore a tempo indeterminato (art. 31, comma 1).</p>

<p>Con la Legge di Bilancio 2023, come modificata dalla conversione in legge del c.d. Decreto Milleproroghe (legge 24 febbraio 2023, n. 14, art. 9, comma 4 bis) è stato inoltre previsto che, fino al 30 giugno 2025, nel caso in cui il contratto di somministrazione tra l'agenzia di somministrazione e l'utilizzatore sia a tempo determinato, l'utilizzatore può impiegare per periodi superiori a ventiquattro mesi, anche non continuativi, il medesimo lavoratore somministrato, per il quale l'agenzia di somministrazione abbia comunicato all'utilizzatore l'assunzione a tempo indeterminato, senza che ciò determini in capo all'utilizzatore la costituzione di un rapporto di lavoro a tempo indeterminato con il lavoratore somministrato (art. 31, comma 1).</p>

<p>Il lavoratore assunto a tempo indeterminato dall'agenzia di lavoro ha diritto a un'indennità di disponibilità per i periodi in cui non è in missione presso un soggetto utilizzatore. L'importo dell'indennità è determinato dalla contrattazione collettiva e non può comunque essere inferiore all'importo fissato con decreto del Ministero del lavoro e delle politiche sociali (art. 34, comma 1).</p>

<h3>Contratti di somministrazione a tempo determinato</h3>

<p>Per il contratto di somministrazione a tempo determinato trovano, invece, applicazione le disposizioni dettate dal decreto legislativo n. 81/2015 per i contratti a termine (Capo III), ad eccezione delle previsioni sui diritti di precedenza, sulle previsioni relative ai termini fra più rinnovi contrattuali e sulla percentuale massima di lavoratori a termine (art. 34, comma 2). La data di inizio e la durata prevedibile della missione - che può essere prorogata con il consenso del lavoratore per iscritto, nei casi e per la durata previsti dal contratto collettivo applicato dal somministratore - devono essere comunicate per iscritto al prestatore di lavoro da parte del somministratore, all'atto della conclusione del contratto di lavoro ovvero all'atto dell'invio presso l'utilizzatore.</p>

<p>Il numero dei lavoratori assunti con contratto a tempo determinato o in somministrazione a tempo determinato non può eccedere complessivamente il 30% del numero dei lavoratori a tempo indeterminato in forza presso l'utilizzatore al 1° gennaio dell'anno di stipulazione dei citati contratti, con arrotondamento del decimale all'unità superiore, qualora esso sia eguale o superiore a 0,5 (art. 31, comma 2, d.lgs. n. 81/2015, come riformato dal decreto legge n. 87/2018, convertito in legge n. 96/2018). Tale limite può essere modificato dalla contrattazione collettiva dell'utilizzatore (non oltre il 20%) e non si applica nei seguenti casi: disoccupati che godono da almeno sei mesi di trattamenti di disoccupazione non agricola o di ammortizzatori sociali, lavoratori svantaggiati o molto svantaggiati (come individuati dal decreto del Ministro del lavoro e delle politiche sociali 17 ottobre 2017).</p>

<section aria-label="End">
<a href="fourth.html">&#171;The fourth Declension</a>
<a href="index.html">Index of Diritto</a>
<a href="invalidità_negozio.html">Invalidità del negozio giuridico &#187;</a>
</section>

</article>

</body>
</html>
