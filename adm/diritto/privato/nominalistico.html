<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Le obbligazioni pecuniarie: principio nominalistico, debiti di valuta e debiti di valore">
	<title>Le obbligazioni pecuniarie: principio nominalistico, debiti di valuta e debiti di valore</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Le obbligazioni pecuniarie: principio nominalistico, debiti di valuta e debiti di valore</h1>

<p>Le obbligazioni pecuniarie sono quelle in cui la prestazione consiste nel <i>pagare una somma di denaro</i>. Hanno straordinaria diffusione ed importanza nella società e nell'economia contemporanee, e presentano molti delicati problemi. <br< Un primo problema si lega al fenomeno dell’inflazione e della progressiva <i>perdita di valore reale (potere d'acquisto) della moneta</i>. Se l'obbligazione pecuniaria deve essere adempiuta in un tempo successivo a quello in cui è nata (ad es., in una compravendita fatta l’anno scorso per 100.000 euro, si stabilisce che il prezzo sarà pagato a distanza di un anno), ci si può domandare: oggi, alla scadenza, il debitore deve pagare sempre 100.000 euro, anche se questa somma ha oggi un potere d’acquisto (e dunque rappresenta un valore economico) inferiore a quello che la stessa somma aveva un anno prima, quando l’obbligazione è nata? Oppure deve pagare una somma superiore, che rappresenti a valori attuali lo stesso potere d’acquisto che 100.000 euro avevano un anno fa (diciamo 102.000 euro, posto che da un anno all’altro si sia registrata un’inflazione del 2%)?<br> Vale la prima risposta, che applica il <b>principio nominalistico</b>, accolto nel nostro sistema: «i debiti pecuniari si estinguono con moneta avente corso legale nello Stato al tempo del pagamento e <i>per il suo valore nominale</i>» (art. 1277). La ragione principale consiste in un'esigenza di certezza, a tutela dei debitori: se valesse il criterio opposto, tutte le obbligazioni pecuniarie avrebbero un contenuto indeterminato e variabile, e fino al giorno della scadenza nessun debitore saprebbe con precisione che somma deve pagare; inoltre, un’indicizzazione automatica dei debiti di denaro sarebbe essa stessa alimento dell’inflazione. <br> C'è un’importante eccezione, stabilita dalla legge per una determinata categoria di debiti pecuniari: i debiti per le <i>retribuzioni dei lavori dipendenti</i>. Nel condannare il datore di lavoro al pagamento, il giudice deve infatti rivalutare automaticamente le somme relative, sulla base degli indici Istat (art. 429, c. 3, c.p.c.). <br> Al di fuori di siffatta specifica previsione legale, il superamento del principio nominalistico può realizzarsi per accordo fra le parti, che nel titolo da cui nasce l'obbligazione pecuniaria possono inserire vari meccanismi di rivalutazione della somma dovuta: ad es., stabilendo che alla scadenza il debitore pagherà una somma corrispondente al valore che una certa quantità di oro avrà a quella data (<i>clausola oro</i>); oppure una somma che tenga conto degli aumenti del costo della vita, registrati nel corso di un periodo definito (<i>clausola numeriindice</i>); oppure una somma espressa in <i>moneta straniera</i> (in tal caso il debitore si libera pagando la corrispondente quantità di euro, calcolata «al corso del cambio nel giorno della scadenza»: art. 1278).</p>

<p>Attenzione, però. Il principio nominalistico vale per i <b>debiti di valuta</b>, cioè per le obbligazioni che nascono avendo per oggetto, fin dal principio, una somma
di denaro precisamente determinata: ad es., l'obbligo di pagare i 100.000 euro, stabiliti come prezzo della compravendita, è un debito di valuta. Altra cosa sono i <b>debiti di valore</b>. Anche questi sono debiti pecuniari, che si adempiono pagando una somma di denaro: ma nel momento in cui il debito nasce, la somma non è determinata nel suo preciso ammontare, perché qui <i>l'obbligazione ha per oggetto un valore, che sarà tradotto in moneta solo al momento del pagamento</i>. Ad es., se un anno fa A ha distrutto una cosa di B, è nata allora la sua obbligazione di risarcire il danno, corrispondente al valore della cosa distrutta (che al momento della distruzione corrispondeva a 100.000 euro); ma se A paga il risarcimento solo oggi (perché nel frattempo si è svolto il processo per accertare la sua responsabilità), A deve pagare la somma che corrisponde oggi al valore della cosa: e dunque i 100.000 euro più la rivalutazione degli tessi dal tempo del danno al tempo del pagamento (in ipotesi 102.000, posto che il tasso di svalutazione sia del 2% annuo). <br> Un debito di valore non ancora tradotto in moneta si dice non liquido; diventa <i>liquido</i> non appena sia tradotto in una somma di denaro. E l’operazione necessaria a tal fine si dice, appunto, <i>liquidazione</i> del debito. Per effetto della liquidazione, l’oggetto del debito si cristallizza in una quantità di moneta precisamente determinata: <i>il debito di valore si converte in debito di valuta</i>.</p>

<section aria-label="End">
<a href="mora_creditore.html">«La mora dei creditore</a>
<a href="index.html">Index</a>
<a href="interessi.html">Gli interessi»</a>
</section>

</article>

</body>
</html>