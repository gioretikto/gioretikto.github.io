<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Responsabilità extracontrattuale (responsabilità civile)">
	<title>Responsabilità extracontrattuale (responsabilità civile)</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Responsabilità extracontrattuale (responsabilità civile)</h1>

<p>La <b>responsabilità extracontrattuale</b> nasce a seguito dell'illecito compiuto nell'ambito di rapporti tra due o più soggetti non precedentemente legati da un vincolo contrattuale. L'espressione responsabilità extracontrattuale è spesso usata come sinonimo di <b>responsabilità civile</b>, in contrapposizione alla <b>responsabilità contrattuale</b>.</p>

<h2>Nozione di responsabilità civile</h2>

<p>Essere responsabile di qualcosa significa rispondere delle conseguenze derivanti da un determinato evento. Il termine responsabilità deriva dal latino <i>respondeo</i>, rispondo, e in effetti la responsabilità è, in pratica, una risposta dell'ordinamento ad un fatto che viola i precetti giuridici da esso posti. Se viene violata una norma, lo Stato risponde (cioè scatta la responsabilità del soggetto) con una reazione il più possibile adeguata.</p>

<p>La responsabilità può essere <i>civile</i> o <i>penale</i>. La differenza tra responsabilità civile e penale non risiede nella gravità del fatto o nell'essere il diritto penale posto a tutela di interessi generali e quello civile a tutela di interessi particolari, ma nel tipo di norma violata e nelle conseguenze della sanzione. La responsabilità civile sussiste quando viene violata una norma civile, con la conseguente applicazione di sanzioni tipiche del diritto civile (il risarcimento del danno). La responsabilità penale, invece, quando il soggetto viola un precetto previsto dalla legge penale, per cui si verificano le conseguenze tipiche del diritto penale (l'applicazione delle pene).</p>

<p>Col termine responsabilità civile, allora, si indica quel fenomeno per cui l'autore di un danno è tenuto a risarcirlo.</p>

<p>Il termine indica tanto la responsabilità contrattuale che quella extracontrattuale. </p>

<p>Tutta la fenomnologia dell'illecito civile, così importante nella vita quotidiana, e raccolo nell'art. 2043. Con il riferimento a qualunque <b>fatto doloso o colposo</b>, l'art. 2043 racchiude una norma generale di ampia applicazione che funge da norma di chiusura: tutte le ipotesi di fatto illecito non riconducibili a fattispecie più rigorosamente circoscritte rientrano nel suo ambito di operatività. In tal modo, esso si contrappone agli artt. 2048-2054 i quali, viceversa, non soltanto disciplinano ipotesi ben circoscritte (danni cagionati da animali, da cose in custodia, da attività perciolose, ecc), ma fondano la responsabilità su altri criteri di imputazione.</p>

<p>Il termine <b>danno</b> nell'ambito della responsabilità civile si distingue in <i>danno evento</i> e <i>danno conseguenza</i>: Il <b>danno evento</b>, è l'evento causale (l'incidente stradale), che determina il danno conseguenza (la sofferenza, o la diminuzione patrimoniale che si consegue in conseguenza del danno evento.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</article>

</body>
</html>