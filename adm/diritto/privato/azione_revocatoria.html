<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L’azione revocatoria">
	<title>L’azione revocatoria</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h2>L’azione revocatoria: requisiti</h2>

<p>Mentre la <a href="azione_surrogatoria.html">surrogatoria</a> reagisce contro una condotta passiva del debitore, la revocatoria reagisce contro una sua condotta attiva: è lo strumento dato al creditore <i>per reagire contro atti del debitore che minacciano l'integrità del suo patrimonio, diminuendolo o alterandolo in modo da rendere precarie le possibilità di soddisfacimento del credito</i>.<br> I requisiti necessari perché il creditore possa esercitarla sono indicati dall’<a href="cc.html#2901">art. 2901 c.c.</a>:</p>

<ul>
	<li><p>occorre prima di tutto che il debitore abbia compiuto un <b>atto di disposizione patrimoniale</b>, cioè un qualsiasi <i>atto che incida sulla consistenza delle componenti attive del patrimonio del debitore</i>. Può essere un atto gratuito, che impoverisce seccamente il patrimonio (ad es. una donazione), ma anche un atto oreroso, come ad es. una vendita, che al posto della cosa venduta fa entrare nel patrimonio il denaro del prezzo: infatti per il creditore è più sicuro contare sulla presenza di beni «reali» anziché di denaro, che il debitore può più facilmente sottrarre all'esecuzione forzata, spendendolo o nascondendolo. Può anche essere un atto che non fa perdere al debitore la proprietà del bene: ad es. una locazione di lungo periodo (che rende il bene più difficilmente utilizzabile); e tanto più la <i>costituzione di una garanzia reale sul bene</i>, perché questa, attribuendo una preferenza al creditore cui è data, rischia di rendere quel bene indisponibile per tutti gli altri creditori (27.9). Invece <i>non è revocabile il pagamento di un debito scaduto</i> (<a href="cc.html#2901">art. 2901, c. 3</a>), in quanto atto dovuto (potrebbero invece revocarsi il pagamento anticipato, e la dazione in pagamento);</p></li>

	<li><p>in secondo luogo, occorre che l’atto porti un pregiudizio al creditore, nel senso di dirzinuire la garanzia patrimoniale al punto di rendere impossibile o difficile la soddisfazione del suo diritto. Perciò l’azione non può essere esercitata se, nonostante l’atto di disposizione, nel patrimonio del debitore rimangono ancora beni sufficienti a coprire tutte le sue obbligazioni. Se non valesse questo requisito, si finirebbe per paralizzare l’attività giuridica dei soggetti, solo perché hanno qualche debito: chi ha un patrimonio di 10 milioni di euro, e debiti per 20.000, non potrebbe vendere una sua cosa del valore di poche migliaia di euro, per paura di vedersi revocare la vendita, e questo sarebbe assurdo;</p></li>

	<li><p>occorre poi la <b>mala fede del debitore</b>: e cioè che egli fosse consapevole, compiendo l’atto, di portare pregiudizio al creditore. La revocatoria può esercitarsi anche contro un atto anteriore al sorgere del credito: in tal caso non basta questa semplice consapevolezza del debitore, ma occorre qualcosa di più grave, e cioè la dolosa preordinazione dell'atto al fine di frodare il creditore;</p></li>

	<li><p>c'è infine un ulteriore requisito, solo eventuale. L'azione revocatoria non si limita a coinvolgere creditore e debitore, ma tocca anche il terzo che, per effetto dell’atto di disposizione, ha ricevuto il bene, e che sarebbe danneggiato dagli effetti della revoca (27.6). Per tenere conto del suo interesse, la legge richiede anche la <b>mala fede del terzo</b>, e cioè la sua consapevolezza del pregiudizio che l’atto porta al creditore. Questo requisito, però, vale solo se il terzo ha acquistato a titolo oneroso; non vale se il suo acquisto è gratuito, nel qual caso l’atto può essere revocato anche se il terzo era in buona fede. Il requisito si ispira al principio di <i>tutela dell'affidamento</i>: e l'esigenza di tutelare l’affidamento è fortissima nel campo degli atti onerosi, cioè degli affari; molto meno forte nel campo degli atti gratuiti, estranei alla logica degli affari.</p></li>
</ul>

<p>La costituzione di una garanzia (come pegno o ipoteca) si considera atto oneroso, ma solo se è contestuale al credito garantito (art. 2901, c. 2).</p>

<h2>Effetti dell’azione revocatoria</h2>

<p>L’effetto dell’azione revocatoria non consiste nel rendere l’atto invalido, e nel far rientrare il bene nel patrimonio del debitore. L’atto rimzane valido e continua a produrre i suoi effetti fra il debitore e il terzo acquirente, il quale conserva la proprietà del bene acquistato.<br> L’azione revocatoria produce la semplice <b>inefficacia relativa dell’atto</b>: questo diventa <i>inefficace solo nei confronti del creditore</i> che ha esercitato l’azione. In concreto, per lui è come se l’atto non fosse stato compiuto: egli può quindi esercitare sul bene oggetto dell’atto revocato le <i>azioni esecutive e conservative</i> necessarie per realizzare concretamente il suo credito (compresa la vendita forzata), anche se il bene in questione non è più del debitore, ma è di un terzo estraneo al rapporto obbligatorio (art. 2902, c. 1). In questo senso, può vedersi qui una deroga al principio per cui il diritto di credito non è opponibile ai terzi (19.3). Si badi: il potere di agire sul bene spetta solo al creditore che ha esercitato l’azione, non anche agli altri creditori (a differenza di quanto si è visto per l’azione surrogatoria).<br> Con l'esecuzione forzata, il terzo acquirente perde la proprietà del bene. A fronte di questa perdita, nasce il suo diritto al risarcimento verso il debitore: ma egli non può soddisfarlo con il ricavato dell’esecuzione forzata, se non dopo l'integrale soddisfazione del creditore che ha esercitato la revocatoria (art. 2902, c. 2). <br> La situazione può complicarsi se il terzo acquirente ba ritrasferito il bene a un altro terzo. Scatta anche qui la tutela dell'affidamento: il terzo subacquirente salva il suo acquisto se ha acquistato a titolo oneroso e se era in buona fede al momento dell’acquisto (art. 2901, c. 4). In caso contrario (mala fede, o acquisto gratuito), il creditore può aggredire il bene anche in danno del terzo subacquirente.<br> La <i>prescrizione</i> dell’azione revocatoria è di cinque anni dalla data dell’atto da revocare (art. 2903).<br> Quella appena illustrata è l’azione revocatoria <i>ordizaria</i>. Una diversa disciplina riceve l’azione revocatoria fallimentare, che si esercita contro gli atti di disposizione compiuti dall’imprenditore prima della sentenza che lo dichiara fallito (61.9-10).</p>
 
<section aria-label="End">
<a href="azione_surrogatoria.html">«L'azione surrogatoria</a>
<a href="index.html">Index</a>
<a href="sequestro_conservativo.html">Il sequestro conservativo»</a>
</section>

</article>

</body>
</html>