<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="L'ipoteca"/>
	<title>L'ipoteca</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>L'ipoteca</h1>

<p>L'ipoteca è una forma di tutela grazie alla quale il creditore può proteggersi dal pericolo di insolvenza da parte del debitore. Si tratta quindi di un diritto reale di garanzia e riguarda quasi esclusivamente i beni immobili ed è disciplinato dall'<a href="cc.html#2808">art. 2808 c.c</a>. <br> Come il <a href="pegno.html">pegno</a>, l'ipoteca è concessa dal <b>debitore</b> o da un <b>terzo</b> (<b>datore d'ipoteca</b>), ma costituisce, diversamente dal pegno, una garanzia immobiliare, la quale può avere ad oggetto:</p>

<ul>
	<li><p>i <i>beni immobili</i> che sono in commercio, unitamente alle loro pertinenze;</p></li>
	<li><p>i diritti dell'<i>usufruttuario</i> dei beni immobili, nonché del <i>superficiario</i>, dell'<i>enfiteuta</i> e del <i>concedente</i> sul fondo enfiteutico;</p></li>
	<li><p>i <i>beni iscritti in pubblici registri</i> (autoveicoli, navi, aeromobili);</p></li>
	<li><p>le <i>rendite nominative</i> dello Stato.</p></li>
</ul>

<p>L'ipoteca si costituisce mediante iscrizione nei <b>registri immobiliari</b> del luogo in cui si trova l'immobile ipotecato. L'iscrizione ha <i>effetto costitutivo</i>, operando come requisito necessario per il sorgere dell'ipoteca, e rende pubblica l'esistenza stessa dell'ipoteca, che è quindi opponibile ai terzi.<br> Secondo che il titolo per l'iscrizione sia rappresentato da una disposizione di legge, da un provvedimento dell'autorità giudiziaria o da un atto di autonomia privata, l'ipoteca è legale, giudiziale o volontaria. <br> L'<b>ipoteca legale</b> è prevista in casi tassativi e determinati, elencati dall'art. 2817 c.c. In particolre, l'ipoteca legale compete:</p>

<ul>
	<li><p>all'<i>alienante</i> sopra gli immobili alienati per l'adempimento degli obblighi che derivano dall'atto di alienazione;</p></li>
	<li><p>ai <i>coeredi</i>, ai <i>soci</i> e agli <i>altri condividenti</i> per il pagamento dei conguagli sopra gli immobili assegnati ai condicidenti ai quali incombe tale obbligo;</p></li>
	<li><p>atto <i>Stato</i> sopra i beni dell'imputato e della persona civilmente responsabile, secondo le disposizioni del codice penale e del codice di procedura penale.</p></li>
</ul>

<p>L'ipoteca è invece <b>giudiziale</b> quando il creditore ha ottenuto dall'autorità giudiziaria una <i>sentenza</i> che condanna il debitore al pagamento di una somma o all'adempimento di altra obbligazione ovvero al risarcimento di danni da liquidarsi successivamente nello stesso o in separato giudizio. Stabilisce, infatti l'art. 2818 c.c. che la pronuncia di condanna costituisce titolo per iscrivere ipoteca su beni del debitore. Lo stesso ha luogo per gli altri provvedimenti giudiziali ai quali la legge attribuisce tale effetto.</p>

<p>L'ipoteca è infinite <b>volontaria</b> quando il titolo per l'iscrizione è un <i>contratto</i> o un <i>atto di concessione unilaterale</i>, escluso il testamento: la concessione deve farsi per atto pubblico o scrittura privata, sotto pena di nullità (art. 2821 c.c.) e, in goni caso, l'atto di concessione deve indicare specifamente l'immobile oggetot di poteca, la sua natura, il comune in cui si trova e i relativi data catastali.</p>

<p>Sopra un medesimo bene possono essere iscritte più ipoteche, graduate in relazione alla data e all'ordine di iscrizione: l'ordine di prelazione è determinato dal grado, in maniera tale che il creditore con ipoteca di primo grado, è pagato con precedenza su quello con ipoteca di secondo grado e così via. Ciascun creditore, tuttavia, può pagare quello che lo precede e subentrare nei suoi diritti e nel suo grado. <br> Gli interessati, d'altro canto, possono domandare la <b>riduzione dell'ipoteca legale e giudiziale</b> se i beni compresi nell'iscrizione hanno un valore che eccede la cautela da somministrarsi o se la somma determinata dal creditore nell'iscrizione eccede i un quinto quella che l'autorità giudiziaria dichiara dovuta (art. 2874 c.c.). Il valore dei beni eccede la cautela da somministrarsi, se tanto alla data dell'iscrizione dell'ipoteca, quanto posteriormente, supera di un terzo l'importo dei crediti iscritti, accresciuto dagli accesssori (art. 2875 c.c.)</p>

<p>Il diritto di ipoteca è <i>imprescrittibile</i>, ma l'iscrizione ha <b>efficaia per 20 anni</b>. Se l'ipoteca non è rinnovata prima della scadenza, l'efficacia cessa e, se pure il creditore può procedere a nuova iscrizione, l'ipoteca perde il grado che aveva precedentemente per assumere un nuovo grado. </b> Il creditore ipotecatio ha il <b>diritto di espropriare</b>, in caso d'inadempimento, il bene ipotecato, anche nei confronti del terzo acquirente, e di soddisfarsi sul ricavato della procedura espropriativa, con precedenza rispetto agli altri creditori. Se sono presenti più creditori ipotecari, questo diritto può essere esercitato nei limiti della priorità dell'iscrizione e, quindi, nel rispetto del suo grado d'iscrizione. <br> Il <b>terzo acquirente del bene ipotecato</b>, che non sia personalmente obbligato, può evitare l'espropriazione in due modi, senza dover pagare integralmente i creditori ipotecari iscritti: può lasciare il bene oppure liberarlo. <br> La liberazione abbiene attraverso la cd. <b>purgazione</b>, che consiste nell'offerta di una somma corrispondente:</p>

<ul>
	<li><p>al prezzo pattuito per l'acquisto, se il bene è pervenuto a titolo oneroso al terzo acquirente;</p></li>
	<li><p>oppure al valore dichiarato dallo stesso terzo acquirente, se si tratta di un bene di cui non sia stato determinato il prezzo.</p></li>

</ul>

<p>In ogni caso, il prezzo o il valore dichiarato dal terzo acquirente non può essere inferiore a quello stabilito come base degli incanti dal codice di procedura civile in caso espropriazione (art. 2890 c.c.). </p>

<h2>Estinzione dell'ipoteca</h2>

<p>L'ipoteca si estingue per:</p>

<ul>
	<li><p><i>cancellazione</i> dai registri immobiliari, consentita dalle parti interessate (art. 2882 c.c.) od ordinata con sentenza (art. 2884 c.c.)</p></li>
	<li><p>mancata rinnovazione dopo 20 anni;</p></li>
	<li><p>estinzione dell'obbligazione garantita;</p></li>
	<li><p>perimento del bene ipotecato;</p></li>
	<li><p>rinunzia da parte del creditore;</p></li>
	<li><p>scadenza del termine di efficacia;</p></li>
	<li><p>avveramento della condizione risolutiva.</p></li>
</ul>

<p>Riguardo ai beni acquistati da terzi, l'ipoteca si estingue per <b>prescrizione</b>, indipendentemente dal credito, col decorso di 20 anni dalla data della trascrizione del titolo di acquisto, salve le cause di sospensione e interruzione (art. 2880 c.c.).</p>

<section aria-label="End">
<a href="pegno.html">&#171;Il Pegno</a>
<a href="index.html">Index</a>
<a href="garanzie_personali.html">Le garanzie personali&#187;</a>
</section>

</article>

</body>
</html>
