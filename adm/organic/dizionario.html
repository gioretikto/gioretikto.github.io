<!DOCTYPE html>
<html lang="en">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Amines"/>
    <title>Amines</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>         
</nav>

<div class="content">

<h1>Dizionario degli alimenti</h1>

<h2>ISOENZIMA</h2>

<p>Una delle varie forme molecolari in cui si può presentare uno stesso enzima. Benché catalizzino le stesse reazioni, gli isoenzimi differiscono per le proprietà fisicochimiche (in particolare la mobilità elettroforetica), le costanti cinetiche (Vm, Km) e spesso la localizzazione tissutale. L'utilità del dosaggio degli isoenzimi a fini medici deriva dal fatto che il plasma del sangue contiene vari isoenzimi della lattato deidrogenasi e che la proporzione relativa di tali isoenzimi varia a seconda dello stato patologico. In biochimica clinica la misurazione dell'attività dei vari isoenzimi è diventata un test classico di indagine funzionale.</p>

<h2>ISOFORMA</h2>

<p>Forma particolare di una data proteina, che risulta dall'influenza di fattori genetici o di altro genere. Numerose proteine coesistono in forme leggermente diverse, che si distinguono le une dalle altre per la natura di uno o due aminoacidi o per diverse modificazioni post-traduzionali. Vedere Isoenzima, Isolectina, Variante genetica.</p>

<h2>ISOGLUCOSIO (Isomerosio, HFCS - High Fructose Corn Syrup)</h2>

<p>Nuovo prodotto dolcificante ottenuto per conversione enzimatica dell'amido. In un primo tempo, una sospensione di amido crudo è sottoposta all'azione dell'&alpha;-amilasi batterica (Ca-dipendente) e in seguito a quella dell’amiloglucosidasi. Dopo purificazione su carbone attivo, demineralizzazione e concentrazione, si ottiene uno sciroppo di glucosio che ha un valore di Destrosio Equivalente (DE) pari a 95. L'alfa D-glucosio è sottoposto successivamente all'azione di una isomerasi microbica (Mg-dipendente) derivante da <i>Pseudomonas</i> o da <i>Streptomyces</i>, che lo converte in D-fruttosio, con potere dolcificante superiore. Diverse tecniche permettono un arricchimento più o meno spinto in fruttosio (eliminazione del glucosio per cristallizzazione, complessazione del fruttosio ecc.).</p>

<p>Per definizione, l’isoglucosio è un prodotto derivato dallo sciroppo di glucosio, contenente almeno il 10% di fruttosio e l'1% di oligosaccaridi (sul peso secco). L'industria fornisce spesso isoglucosio al 42% o al 92% di fruttosio (tenori minimi) e rispettivamente 51 e 2% di glucosio, 7 e 3% di oligosaccaridi. Date le proprietà organolettiche del fruttosio, l'isoglucosio garantisce, a parità di peso di glucidi, un potere dolcificante nettamente superiore a quello del saccarosio e del glucosio. Questa caratteristica risulta particolarmente interessante nel caso di regimi alimentari che comportano un eccesso di glucidi o nella prevenzione del diabete.</p>

<h2>ISOLATO PROTEICO</h2>

<p>Prodotto alimentare intermedio, che spesso viene trasformato in proteina testurizzata, proveniente da un trattamento di estrazione da un prodotto vegetale (oleaginoso, proteaginoso) per ottenere un prodotto privo di elementi indesiderabili (cellulosici o di altra natura) e idoneo all'alimentazione umana. L'esempio più noto è quello degli isolati di leguminose (arachide, soia), costituiti dalle globuline dei relativi semi: il panello viene trattato in mezzo acquoso leggermente alcalino per peptonizzare la frazione proteica. Dopo centrifugazione, le proteine del succo vengono recuperate facendole precipitare al pH isoelettrico (pH 4,5) ed essiccate a bassa temperatura. Processi diversi permettono di estrarre le proteine dall’erba medica ecc. Vedere 0-1, Lisinoalanina, Olio, Ornitinoalanina, Prodotto alimentare intermedio, Testurizzata (proteina).</p>


<section aria-label="End">
<a href="alkynes.html.html">&#171;Alkynes: general properties</a>
<a href="index.html">Index</a>
<a href="acidity_amino_acids.html">Acid-Base Properties of Amino Acids&#187;</a>
</section>

</div>

</body>
</html>
