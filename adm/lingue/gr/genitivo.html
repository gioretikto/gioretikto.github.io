<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Genitivo"/>
	<title>Genitivo</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Genitivo</h1>

<p> Il genitivo (<b>πτῶσις γενικὴ</b>/<b>κτητική</b>) è il caso che esprime il <b>γένος</b>, cioè la stirpe.

<p>Θουκυδίδης ὁ Ὀλόρου (Tuc. 4.104) Tucidide (figlio) di Oloro</p>

<p>Nella frase di esempio è sottinteso il termine υἱός (figlio). </p>

<p>Il genitivo indica anche il possesso. Tradizionalmente in italiano corrisponde al complemento di specificazione introdotto dalla preposizione "di". Il sintagma declinato al genitivo può precedere o seguire il nome a cui si riferisce, ma può anche essere posto tra l'articolo e il nome (posizione attributiva):</p>

<p>Σωκράτους ἡ οἰκία ἐστίν - la casa appartiene a Socrate (lett. la casa è <b>di Socrate</b>).</p>

<p>ἡ τοῦ Σωκράτους οἰκία la casa di Socrate (lett. la <b>di Socrate</b> casa).</p>

<p>τὰ τῆς πόλεως (Plat. Apologia 36<i>c</i>) gli interessi <b>della città</b> (lett. le cose della città; l'articolo neutro, come vedremo, può essere sostantivato).</p>

<p>Quando il sintagma prevede l'unione tra il genitivo e un sostantivo verbale (che deriva quindi da verbi o radici verbali), come amore e timore, il genitivo può avere un valore soggettivo esprimendo il soggetto che prova una determinata emozione o compie una determinata azione, oppure un valore oggettivo quando indica l'oggetto. Prendiamo per esempio il sintama.</p>

<p>τῶν βαρβάρων φόβος  la paura <b>dei barbari</b></p>

<p>Se lo interpretiamo come genitivo soggettivo vuol dire che i barbari hanno paura, se invece ha valore di genitivo oggettivo significa che i barbari fanno paura.</p>

<p>Il genitivo semplice può anche indicare una misura:</p>

<ul>
	<li><p>ὀκτὼ σταδίων τεῖχος (Tuc. 7.2), un muro di otto stadi</p></li>

	<li><p>di stima: <b>ὀλίγου</b>, poco/di poco</p></li>

	<li><p>di età: ἐτῶν τριάκοντα, trent'anni (lett. trenta di anni)</p></li>

	<li><p>di tempo: νυκτός, di notte</p></li>

</ul>

<p>Il genitivo svolge anche un'altra funzione (quella che in latino è propria dell'ablativo): indicare il punto di partenza di un'azione, l'origine (per questo spesso i verbi di percezione come sentire, accorgersi reggono questo caso in greco: πατρὸς ἀκούσας, «ascoltando il padre», Odissea 4.114), la causa (es. ἐθαύμασα τῆς τόλμης, «mi sono meravigliato del/per il coraggio»; Lis. <i>Contro Eratostene 12.41), l'allontanamento (σῶσαι <b>κακοῦ</b>, «salvati dal male»; Sof. Filottete 919). Alcuni di questi significati sono espressi dal genitivo semplice, ma, come vedremo nella lezione 9, spesso è l'unione di una determinata preposizione con il genitivo a esprimere queste numerose altre valenze sintattiche.</p>

<section aria-label="End">
<a href="nominativo.html">&#171;Epoxides</a>
<a href="index.html">Index</a>
<a href="dativo.html">Dativo&#187;</a>
</section>

</div>

</body>
</html>
