<!DOCTYPE html>
<html>
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Particolarità di alcuni verbi di genere transitivo"/>
  <title>Particolarità di alcuni verbi di genere transitivo</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
 
<div class="content">

<h1>Particolarità di alcuni verbi di genere transitivo</h1>

<p>In latino i verbi transitivi attivi sono generalmente <b>accompagnati dall’oggetto</b>, espresso in accusativo, oppure usati con <b>valore assoluto</b>, cioè senza il complemento oggetto espresso. I verbi transitivi possono presentare le seguenti particolarità:</p>

<ul>
	<li><p>alcuni verbi, tipici del linguaggio militare e marinaresco, <b>non sono accompagnati dall’oggetto</b>, omesso perché facilmente comprensibile dal contesto: <i><b>moveo</b></i> (sott. <i>castra</i>), «muovere il campo»; <i><b>mereo</b></i> (sott. <i>stipendia</i>), «fare il servizio militare»; <i><b>edūco</b></i> (sott. exercitum, milites), «uscire a battaglia»; <i><b>conscendo</b></i> (sott. <i>navem</i>), «imbarcarsi»; <i><b>appello</b></i> (sott. <i>naves</i>), «approdare»; <i><b>solvo</b></i> (sott. ancoram), «salpare» ecc.; lo stesso avviene in espressioni formulari o tipiche del linguaggio retorico, come <i>paucis absolvere</i> (sott. <i>rem</i>), «spicciarsi in poche parole»; <i>longe, alte, altius repetere</i> (sott. <i>rem</i>), «rifarsi indietro, lontano» (in una narrazione);</p>
	
	<ul>
		<li><p>Patre suo imperatore <b>meruit</b>. (Cic.) <i>Militò sotto il comando di suo padre.</i></p></li>
		
		<li><p>Additum ut ei omnes quos censores notassent pedibus <b>mererent</b>. (Liv.) <i>Fu aggiunto che tutti coloro che i censori avessero bollato militassero nella fanteria.</i></p></li>
		
		<li><p>Secunda cum <b>solvisset</b> vigilia, prima luce terram attĭgit. (Caes.) <i>Essendo salpato al secondo turno di guardia, all’alba toccò terra</i>.</p></li>
	</ul>
	
	</li>
	
	<li><p>altri verbi <b>cambiano di significato</b> a seconda che vengano usati transitivamente, cioè con l’oggetto espresso, o intransitivamente, cioè senza l’oggetto espresso. Ecco una serie di esempi dei più comuni:</p>

<table>
<thead>
<tr><th>USO TRANSITIVO</th> <th>USO INTRANSITIVO</th></tr>
</thead>

<tbody>
<tr><td>appetĕre <b>hostes</b> <i>assalire i nemici</i></td> <td>dies appĕtit <i>il giorno si avvicina</i></td></tr>
<tr><td>concedere <b>veniam</b> <i>concedere il perdono</i></td> <td> milites concedunt <i>i soldati si ritirano</i></td></tr>
<tr><td>properare <b>iter</b> <i>accelerare la marcia</i></td> <td>consul propĕrat <i>il console si affretta</i></td></tr>
<tr><td>maturare <b>iter</b> <i>affrettare la marcia</i></td> <td>consul maturat <i>il console si affretta</i></td></tr>
<tr><td><b>impetum</b> morari <i>frenare l’attacco</i></td> <td>in provincia morari <i>trattenersi nella provincia</i></td></tr>
<tr><td>remittere <b>contentionem</b> <i>rallentare lo sforzo</i></td> <td>ventus remittit <i>il vento cessa</i></td></tr>
</tbody>
</table>

<ul>
	<li><p>Fabius <b>umerum apertum</b> gladio <b>appĕtit</b>. (Caes.) <i>Fabio tirò un colpo di spada sul fianco scoperto (= il destro).</i></p></li>
	
	<li><p>Dies <b>appetebat</b> septimus. (Caes.) <i>Si avvicinava il settimo giorno.</i></p></li>
	
	<li><p>Caesar equitatum, qui <b>novissimum agmen moraretur</b>, praemisit. (Caes.) <i>Cesare mandò la cavalleria, che trattenesse la retroguardia.</i></p></li>
	
	<li><p>Cato <b>moratus est</b> in Sabinis. (Nep.) <i>Catone dimorò fra i Sabini.</i></p></li>
</ul>
</li>

<li><p>alcuni verbi, infine, <b>sono usati in latino solo transitivamente</b>, e per rendere il valore intransitivo si devono <b>volgere alla forma passiva</b>; corrispondono generalmente a verbi italiani che possono essere usati con valore sia transitivo, sia intransitivo; ecco una serie di esempi dei più comuni:</p>

<table>
<thead>
<tr><th>USO TRANSITIVO</th> <th>USO INTRANSITIVO (FORMA PASSIVA)</th></tr>
</thead>

<tbody>
<tr><td>augēre <b>rem</b> familiarem</b> <i>aumentare il patrimonio</i></td> <td>res familiaris <b>augetur</b> <i>il patrimonio aumenta</td></tr>
<tr><td>mutare <b>rem</b> <i>mutare la cosa</i></td> <td>res <b>mutatur</b> <i>la cosa muta</td></tr>
<tr><td>pascere <b>oves</b> <i>pascolare le pecore</i></td> <td>oves <b>pascuntur</b> <i>le pecore pascolano</td></tr>
<tr><td>urere <b>silvam</b> <i>bruciare la selva</i></td> <td>silva <b>urĭtur</b> <i>la selva brucia</td></tr>
<tr><td>minuĕre <b>fidem</b> <i>diminuire la fiducia</i></td> <td>fides <b>minuĭtur</b> <i>la fiducia diminuisce</td></tr>
</tbody>
</table>

<ul>
	<li><p>Illis <b>licentiam</b> timor <b>auget</b> noster. (Caes.) <i>Il nostro timore aumenta in loro la baldanza.</i></p></li>
	<li><p>Facies locorum cum ventis simul <b>mutatur</b>. (Sall.) <i>L’aspetto dei luoghi muta insieme con i venti.</i></p></li>
	<li><p><b>Urbes</b> hostium <b>urere</b>. (Tac.) <i>Incendiare le città nemiche.</i></p></li>
	<li><p><b>Uritur</b> infelix Dido. (Verg.) <i>Arde l’infelice Didone (per la passione amorosa).</i></p></li>
</ul>

</li>
</ul>

<section>
<a href="sintassi_verbo.html">&#171; Nozioni preliminari sul verbo</a></p>
<a href="index.html">Index</a>
<a href="sintassi_passivo.html">Osservazioni sull’uso della forma passiva &#187;</a>
</section>

</div>

</body>
</html>
