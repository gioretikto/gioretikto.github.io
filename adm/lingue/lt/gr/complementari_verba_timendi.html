<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Proposizioni complementari dirette rette dai verba timendi"/>
  <title>Proposizioni complementari dirette rette dai verba timendi</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
 
<div class="content">

<h1>Proposizioni complementari dirette rette dai verba timendi</h1>

<p>Proposizioni complementari dirette rette dai <i><b>verba timendi</b></i> Sono complementari dirette di tipo volitivo in funzione soggettiva e oggettiva anche le proposizioni rette dai verba timendi, cioè da verbi e locuzioni che esprimono timore, come <i>timeo, metuo, vereor, timor est, metus est, in magno timore sum, periculum est</i> ecc.; sono espresse nei <b>quattro tempi del congiuntivo</b>, secondo le regole della <i>consecutio tempŏrum</i> (tranne il rapporto di posteriorità) e sono introdotte da</p>

<ul>
	<li><p><i><b>ne</b></i> («(temo) che»), quando si teme che avvenga un fatto che “non si desidera”;</p></li>
	<li><p><i><b>ut</b></i> o <i><b>ne non</b></i> («(temo) che non»), quando si teme che non avvenga un fatto che “si desidera”.</p></li>
</ul>

<ul>
	<li><p><b>Timeo ne</b> hoc tandem propălam <b>fiat</b>. (Plaut.) <i>Temo che alla fine ciò venga svelato. (ma desidero che non venga svelato)</i></p></li>
	<li><p>Omnes labores te excipere video; <b>timeo ut sustineas</b>. (Cic.) <i>Vedo che ti sobbarchi a tutte le fatiche; temo che tu non possa sopportarle. (ma desidero che tu possa sopportarle)</i></p></li>
	
	<li><p><b>Erat periculum, ne</b> ancipiti <b>premerentur</b> periculo. (Nep.) <i>C’era il pericolo che fossero stretti da un attacco su due fronti.</i></p></li>
</ul>

<h4>OSSERVAZIONI</h4>

<ol>
	<li><p>Se il verbo o l’espressione di timore è preceduto da negazione (<i>non timeo, non vereor</i>), non si può usare <i>ut</i>, ma solamente ne non.
	<ul>
		<li><p><b>Non vereor ne</b> tua virtus opinioni hominum non respondeat. (Cic.) <i>Non temo che la tua virtù non corrisponda (= sono sicuro che corrisponde) all’opinione degli uomini.</i></p></li>
		
		<li><p><b>Non vereor, ne non</b> scribendo te expleam. (Cic.) <i>Non temo di non (= sono sicuro di) saziarti di lettere.</i></p></li>
	</ul>
	</li>
	
	<li><p><i>Timeo</i> e <i>vereor</i> costruiti con l’infinito significano «esitare», «osare», «dubitare». Es.: <i>Caesar <b>timebat</b> tantae magnitudini fluminis exercitum <b>obicere</b></i> (Caes.) «Cesare esitava a esporre l’esercito a un fiume così vasto».</p></li>
</ol>

<h5>NOTA</h5>

<p>I <i>verba timendi</i> in origine avevano un costrutto di tipo paratattico, formato da due proposizioni indipendenti: il verbum timendi costituiva una proposizione enunciativa, le particelle <i>ne</i> e <i>ut</i> introducevano una proposizione desiderativa con il congiuntivo ottativo (indipendente), come ad esempio Timeo: <i>ne hostes adveniant</i>! «Temo: voglia il cielo che non arrivino i nemici!» (ma “temo che” arrivino); <i>Timeo: ut (= utinam) Clodius convalescat</i>! «Temo: oh, se Clodio guarisse!» (ma “temo che non” guarisca). Nel passaggio al costrutto ipotattico, sull’espressione del timore ha prevalso l’espressione del desiderio; pertanto i verba timendi sono seguiti da ne per introdurre un desiderio che si desidera non si avveri, da <i>ut</i> per introdurre un desiderio che si desidera si avveri.</p>

<section>
<a href="complementari_quin.html">&#171; Proposizioni complementari dirette introdotte da quin</a>
<a href="index.html">Index</a>
<a href="complementari_impediendi_recusandi .html">Proposizioni complementari dirette rette dai verba impediendi e recusandi &#187;</a>
</section>

</div>

</body>
</html>
