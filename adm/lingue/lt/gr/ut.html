<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="I diversi usi di ut"/>
	<title>I diversi usi di ut</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Domus</a></li>
		<li><a class="navbar" href="index.html">Grammatica</a></li>
	</ul>  
</nav>
 
<article>

<h1>I diversi usi di ut</h1>

<p>Il primo dato da sottolineare a proposito di <i>ut</i> è che il suo impiego principale in latino è quello di <b>congiunzione</b>. Come tale, gli usi più frequenti <i>ut</i> prevede sono i seguenti:</p>

<ul>
	<li><p>valore <b>temporale</b>, con l'<b>indicativo</b>;</p></li>
	<li><p>valore <b>finale</b>, con il <b>congiuntivo</b>;</p></li>
	<li><p>valore <b>consecutivo</b>, con il <b>congiuntivo</b>;</p></li>
</ul>

<p>Per <b><i>ut</i></b> temporale vale quanto si è detto a proposito di <i>cum</i>: il fatto che <i>ut</i> regga solo l'<b>indicativo</b> quando ha valore temporale, ci permette di riconoscere immediatamente tale funzione e di tradurlo con «<b>quando, allorché, non appena</b>». Per distinguere tra <i><b>ut finale</b> («<b>affinché») e <b>ut consecutivo</b> («<b>cosicché</b>») bisogna invece affidarci al <b>contesto</b>. Può essere utile anche ricordare che se <i>ut</i> introduce una proposizione <b>consecutiva ha di norma un antecedente</b> nella reggente (che può essere una particella, un avverbio, un aggettivo ecc.), e che il <b>predicato di una finale</b> può essere soltanto <b>al presente o all'imperfetto</b>. Consideriamo i due esempi seguenti:</p>

<ul>
	<li><p>Milites crebro subsistunt <b>ut sint</b> auxilio suis (Cic.) . I soldati si fermano di frequente <b>affinché siano</b> d'aiuto ai loro compagni.</p></li>
	<li><p><b>Ita</b> est a me consulatus preractus <b>ut</b> nihil non approbante populo Romano <b>egerim</b> (Cic.) Il consolato è stato condotto da me <b>in modo tale che non ho fatto</b> nulla senza l'approvazione del popolo romano.</p></li>
</ul>

<p>Nella prima frase è evidente che la subordinata introdotta da <i>ut</i> esprime il fine per cui si compie l'azione; nella seconda frase, invece, la presenza di <i>ita</i>, correlato a <i>ut</i>, aiuta a riconoscere il valore consecutivo della subordinta. Come congiunzione con il congiuntivo, <i>ut</i> viene usato anche per introdurre <b>proposiozini completive</b> con valore <b>finale</b> o <b>dichiarativo consultivo</b>. In tal caso, è il tipo di verbo o di espressione che regge la subordinata a determinarne il valore. Di norma <i>ut</i> si traduce con «di» se si sceglie di tradurre la proposizione in forma <b>implicita</b>, con «<b>che</b>» se la proposizione è resa in forma <b>esplicita</b>:</p>

<ul>
	<li><p>Necesse est <b>ut</b> eum <b>inveniamus</b>. È necessario <b>che</b> lo <b>incontriamo</b> (completiva finale);</p></li>
	<li><p>Evĕnit <b>ut</b> eum inveniamus</b> Accade <b>che</b> lo <b>incontriamo</b> (completiva dichiarativo-consecutiva).</p></li>
</ul>

<p>Infine, ricordiamo che in latino <i>ut</i> può essere usato anche come <b>avverbio</b> con il significato di «<b>come</b>» pr es. in locuzioni quali <i>ut dixi</i> «come ho detto», <i>ut veidetur</i>, «come sembra», oppure per introdurre una domanda (<i>ut valet?, «come va?»). A questo proposito, ricordiamo che non sempre la correlazione <i>ita ... ut</i> è indice della presenza di una proposizione consecutiva. Si veda per es. la frase seguente, dove <i>ita .. ut</i> ... si traduce «così ... come» (nota che il verbo retto da <i>ut</i> non è al congiuntivo bensì all'indicativo):</p>

<ul>
	<li><p>Pungantum <b>ita</b> acriter est <b>ut</b> viri fortes in extrema spe salutis pugnare <b>debent</b>. Si combatté <b>così</b> strenuamente <b>come</b> gli uomini forti devono combattere nell'ultima speranza di salvezza.</p></li>
</ul>

<section aria-label="End">
<a href="proposizioni_consecutive.html">&#171; Proposizioni consecutive</a>
<a href="index.html">Index</a>
<a href="proposizioni_temp_dum.html">Proposizioni temporali introdotte da <i>dum, quoad, donec, quamdiu</i> &#187;</a>
</section>

</article>

</body>
</html>