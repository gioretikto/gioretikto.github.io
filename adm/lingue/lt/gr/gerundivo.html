<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Gerundivo"/>
	<title>Gerundivo</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Domus</a></li>
		<li><a class="navbar" href="index.html">Grammatica</a></li>
	</ul>
</nav>

<article>

<h1>Gerundivo</h1>

<p>Il gerundivo è un <b>nome verbale</b> che presenta le caratteristiche di un <b>aggettivo</b> della prima classe. Ha <b>valore passivo</b> ed è proprio dei verbi transitivi, attivi e deponenti. È detto anche “participio di necessità”, perché denota necissità, dovere.</p>

<ul>
	<li><p><b>Monendi</b> amici saepe sunt. (Cic.), <i>Gli amici sono spesso da ammonire.</i></p></li>
</ul>

<p>Il gerundivo si forma dalla radice del tema del presente a cui si aggiungono le seguenti terminazioni:</p>

<ul>
	<li><p>1<sup>a</sup> coniugazione: <b>-andus, -a, -um</b>. Es <i>laud</i>- : laud-andus,laud-anda,laud-andum,</p></li>
	<li><p>2<sup>a</sup> e 3<sup>a</sup> coniugazione: <b>-endus, -a, -um</b>. Es. <i>mon</i>-: mon-endus,mon-enda,mon-endum</p></li>
	<li><p>4<sup>a</sup> coniugazione: <b>-iendus, -a, -um</b>. Es. <i>aud</i>-: aud-iendus,aud-ienda,aud-iendum </p></li>
</ul>

<p>Come un aggettivo, può essere usato in funzione attributiva o in funzione predicativa.</p>

<ul style="list-style-type: square;">

<li><p>Quando ha <b>valore attributivo</b> concorda in genere, numero e caso col sostantivo a cui si riferisce: <i>liber <b>legendus</b></i>, «il libro da leggere»; <i>libri <b>ligendi</b></i>, «i libri da leggere»; <i>cupiditas libri <b>legendi</b></i>, «il desiderio di leggere il libro»; <i>decemvĭri legibus <b>scribundis</b> (= scribendis)</i>, «i decèmviri nominati per redigere le leggi».</p>

	<ul>
		<li><p>Summa cupiditas belli gerendi innata est. (Caes.) «Sorse un vivissimo desiderio di far guerra.»</p></li>
	</ul>
</li>

<li><p>Quando è usato con <b>valore predicativo</b> esprime lo scopo dell’azione; il gerundivo svolge la funzione di <b>predicativo dell’oggetto</b> con verbi che significano «dare», «mandare» (<i>do, trado, mitto, defĕro</i>), «affidare», «lasciare», «concedere» (<i>committo, permitto, relinquo, concedo</i>), «intraprendere», «prendersi cura» (<i>sumo, suscipio, curo</i>), e inoltre con i verbi <i>loco</i> e <i>conduco</i> nel senso di «dare, prendere in affitto».</p>

	<ul>
		<li><p>Caesar <b>reliquum exercitum</b> legatis in Menapios <b>ducendum</b> dedit. (Caes.) <i>Cesare affidò ai luogotenenti il resto dell’esercito da condurre nel territorio dei Menapi</i>.</p></li>
		<li><p>Diomĕdon <b>Epaminondam</b> pecuniā <b>corrumpendum</b> suscepĕrat. (Nep.)<i>Diomedonte si era assunto l’incarico di corrompere Epaminonda col denaro.</i></p></li>
		<li><p><b>Hunc</b> Datămes <b>vinctum</b> ad regem <b>ducendum</b> tradit Mithridati. (Nep.)<i>Datame consegna a Mitridate questo, incatenato, da condurre al re</i>.</p></li>
	</ul>
</li>

<li><p>Unito a una voce del verbo sum forma la <a href="perifrastica_passiva.html">coniugazione perifrastica passiva</a>.</p></li>

</ul>

<h2>Passaggio dalla costruzione del gerundio a quella del gerundivo</h2>

<p>Quando il gerundio di un verbo transitivo è accompagnato dal complemento oggetto, può essere sostituito dalla costruzione del gerundivo. La sostituzione avviene nel seguente modo:</p>

<ul>
	<li><p>il <b>sostantivo</b> che funge da complemento oggetto <b>prende il caso del gerundio</b>;</p></li>
	<li><p>il <b>gerundivo</b> sostituisce il gerundio e <b>concorda in genere, numero e caso con il sostantivo</b>.</p></li>
</ul>

<p>Si osservi come vengono rese le espressioni: «il desiderio di leggere molti libri» e «l’arte di amministrare lo Stato»:</p>

<table>
<thead>
<trd><th>COSTRUZIONE CON IL GERUNDIO</th> <th>COSTRUZIONE CON IL GERUNDIVO</th></tr>
</thead>

<tbody>
<tr><td>cupiditas legendi multos libros</td> <td>cupiditas legendorum multorum librorum</td></tr>
<tr><td> ars administrandi rem publicam</td> <td>ars administrandae rei publicae</td></tr>
</tbody>
</table>

<p>La sostituzione del gerundio con il gerundivo può essere obbligatoria o facoltativa:</p>

<ul>
	<li><p>è obbligatoria nei casi <b>dativo, accusativo retto da preposizione e ablativo retto da preposizione</b>;</p></li>
	
		<ul>
			<li><p><b>Animis</b> natum inventumque poema <b>iuvandis</b>. (Hor.) <i>La poesia è nata ed è stata creata per giovare allo spirito.</i></p></li>
			<li><p>Vivis <b>ad confirmandam audaciam</b>. (Cic.) <i>Tu vivi per consolidare la tua arroganza.</i></p></li>
			<li><p>A <b>voluptate spernenda</b> sapientem cognoscimus. <i>Riconosciamo il sapiente dal disprezzo del piacere.</i></p></li>
		</ul>
	</li>
	
	<li>è <b>facoltativa</b> in genere quando il gerundio è in genitivo e in ablativo semplice.</p>
	
	<ul>
		<li><p>Cupidi sumus <b>audiendi</b> oratores / <b>audiendorum oratorum</b>. <i>Siamo desiderosi di ascoltare gli oratori.</i></p></li>
		<li><p><b>Legendo</b> oratores / <b>legendis oratoribus</b> multa discimus. <i>Leggendo gli oratori impariamo molte cose.</i></p></li>
	</ul>
	</li>
</ul>

<h4>OSSERVAZIONI</h4>

<ol>
	<li><p>La sostituzione del gerundio con il gerundivo è per lo più evitata nel genitivo e nell’ablativo quando l’oggetto, anziché da un sostantivo, è costituito da un aggettivo o un pronome neutro. Es.: <i>In tribuendo suum cuique</i>. (Cic.) «Nell’attribuire a ciascuno il suo». <i>In narrando <b>aliquid</b></i>. (Cic.) «Nel narrare qualcosa».</p></li>
	
	<li><p>Con i verbi che reggono un caso diverso dall’accusativo, in latino si ha sempre il gerundio. Es.: <i>Necessitas <b>succurrendi sociis</b></i>. «La necessità di soccorrere gli alleati». Fanno eccezione i verbi <i>utor, fruor, fungor, vescor</i> e <i>potior</i>, che in origine erano transitivi, e pur reggendo l’ablativo (o il genitivo) ammettono la costruzione del gerundivo. Es.: <i>Hostes in spem <b>potiundorum</b> (= potiendorum) <b>castrorum</b> venĕrant.</i> (Caes.) «I nemici erano venuti nella speranza di impadronirsi dell’accampamento».</p></li>
</ol>

<h2>Osservazioni sull’uso dei vari casi del gerundio o del gerundivo</h2>

<p>Il <b>genitivo</b> del gerundio o gerundivo si usa in dipendenza da <b>sostantivi di persona</b>, come <i>princeps</i> («il primo»), <i>auctor</i> («l’iniziatore»), da <b>sostantivi astratti</b>, come <i>consuetudo, mos, tempus, voluntas</i> ecc., o da aggettivi che reggono il genitivo, come <i>cupĭdus, studiosus, prudens, perītus</i> ecc.</p>

<ul>
	<li><p>Non est <b>iocandi</b> locus. (Sen.) <i>Non è il momento di scherzare.</i></p></li>
	<li><p>Demosthenes studiosus <b>Platonis audiendi</b> fuit. (Cic.) <i>Demostene era desideroso di ascoltare Platone.</i></p></li>
	<li><p>Hostibus spes <b>potiundi oppidi</b> discessit. (Caes.) <i>Ai nemici venne meno la speranza di impadronirsi della città.</i></p></li>
</ul>

<p>Il <b>dativo</b> del gerundivo e raramente del gerundio, di uso piuttosto limitato, esprime valore caratteristico di destinazione; si trova generalmente in dipendenza da sostantivi, soprattutto composti di <i>vir</i>, in locuzioni formulari per indicare attribuzioni e incarichi pubblici; da aggettivi indicanti attitudine e propensione, come <i>habilis, natus</i> («nato», «fatto apposta per»), <i>idoneus, aptus, accommodatus, necessarius</i> ecc., in concorrenza con <i>ad</i> e l’accusativo; da alcune espressioni verbali come <i>operam do</i> («adoperarsi a / per»), <i>diem statuo</i> («fissare un giorno per»), <i><b>comitia indīco</b></i> («indire i comizi per») ecc., alle quali conferisce valore finale.</p>

<ul>
	<li><p>Duumvĭri <b>sacris faciundis</b> Apollinem placavēre. (Liv.) <i>I duùmviri che custodivano e interpretavano i libri sibillini placarono Apollo.</i></p></li>
	
	<li><p>Clemens Iulius <b>perferendis</b> militum <b>mandatis</b> habebatur idoneus. (Tac.) <i>Clemente Giulio era giudicato adatto a trasmettere i desideri dei soldati</i>.</p></li>
	
	<li><p>Consul <b>habendo dilectui</b> operam dat. (Liv.) <i>Il console si adopera a fare l’arruolamento.</i></p></li>
</ul>

<p>L’<b>accusativo</b> del gerundio o gerundivo è usato per lo più con la preposizione <i><b>ad</b></i> (raramente <i>ob, in, propter</i>). Si trova in genere in dipendenza da verbi e, più frequentemente del dativo, in dipendenza dagli aggettivi indicanti attitudine e propensione, come <i>aptus, idoneus, proclivis</i> ecc.; si usa spesso, inoltre, per rendere le proposizioni finali.</p>

<ul>
	<li><p>Castra erant <b>ad bellum ducendum</b> aptissima. (Caes.) <i>L’accampamento era adattissimo a tirare in lungo la guerra.</i></p></li>
	<li><p>Aut equos alere aut canes <b>ad venandum</b>. (Ter.) <i>Allevare cavalli o cani per la caccia.</i></p></li>
	<li><p>Amor princeps est <b>ad benevolentiam coniungendam</b>. (Cic.) <i>L’amore è particolarmente adatto a conciliare la benevolenza.</i></p></li>
</ul>

<p>L’<b>ablativo semplice</b> del gerundio o gerundivo indica mezzo, causa o modo; l’<b>ablativo con le preposizioni <i>a, ab, e, ex, de, in</b></i> ecc. ha lo stesso valore dei complementi che sono introdotti da queste preposizioni.</p>

<ul>
	<li><p>Hominis mens <b>discendo</b> alĭtur et cogitando. (Cic.) <i>La mente umana si nutre con lo studio e con la riflessione.</i></p></li>
	<li><p>Omitte, quaeso, istam doctorum hominum <b>in contemnenda morte</b> prudentiam. (Cic.) <i>Metti da parte, di grazia, codesta saggezza degli uomini dotti nel disprezzare la morte.</i></p></li>
</ul>

<h4>OSSERVAZIONI</h4>

<ol>
	<li><p>Il genitivo del gerundio o gerundivo in dipendenza dagli ablativi causā o gratiā indica lo scopo o il fine. Es.: <i>Milites paulo longius aggĕris petendi causā processĕrant</i>. (Caes.) «I soldati erano andati avanti un po’ a cercar materiale».</p></li>
	
	<li><p>Quando concorda con il genitivo dei pronomi personali <i>mei, tui, sui, nostri, vestri</i>, il gerundivo ha sempre la desinenza in -<i>i</i> invariata, anche se riferito a nomi femminili o plurali. Es.: <i>Cleopătra sui conservandi (e non conservandae) causā confūgit</i>. (Cic.) «Cleopatra fuggì per salvarsi».<i> Ubii sui purgandi (e non purgandorum) causā ad eum legatos mittunt</i>. (Caes.) «Gli Ubii mandano a lui degli ambasciatori per scolparsi». Una frase del tipo: «Sono desideroso di vederti», si può rendere: <i>Cupidus sum te videndi</i> (gerundio), oppure: <i>Cupidus sum tui videndi</i> (anche riferito a un femminile, gerundivo).</p></li>
	
	<li><p>Con le espressioni <i>tempus est, mos est, consuetudo est</i> ecc. si può avere il genitivo del gerundio o gerundivo, se è preminente l’idea del sostantivo; l’infinito, se nelle locuzioni prevale l’aspetto verbale. Es.: <i>Tacendi tempus est: nam crepuerunt fores.</i> (Plaut.) «È il momento di star zitti: infatti la porta ha cigolato». <i>Tempus est (= oportet) etiam maiora conari</i>. (Liv.) «È il momento di (= bisogna) tentare imprese anche più grandi».</p></li>
</ul>

<h2>Il gerundivo nella coniugazione perifrastica passiva</h2>

<p>Il gerundivo con valore predicativo unito a una voce del verbo sum forma la coniugazione perifrastica passiva, una costruzione usata per esprimere l’<b>idea di necessità</b>.</p>

<p>Come già visto al par. 19.2, la perifrastica passiva si può presentare in <b>forma personale</b> o <b>impersonale</b>.<br>
Nella perifrastica passiva di forma personale il gerundivo e il verbo <i>sum</i> concordano con la persona o cosa che “deve” subire l’azione, e la persona da cui questa “deve” essere compiuta va in dativo (dativo d’agente, v. par. 32.2.4). Traducendo dal latino, il dativo d’agente della proposizione latina diventa il soggetto della proposizione italiana, mentre il soggetto della perifrastica diventa il complemento oggetto della frase italiana.</p>

<ul>
	<li><p><b>Caesari omnia</b> uno tempore erant agenda. (Caes.) Cesare doveva compiere tutte le operazioni nello stesso momento.</i> (lett.: Da Cesare erano da compiere tutte le operazioni nello stesso momento.)</p></li>
</ul>

<p>Nella <b>forma impersonale</b> il <b>gerundivo</b> va sempre al <b>neutro</b> singolare (in -<i>dum</i>) e il verbo sum alla <b>3<sup>a</sup> persona singolare</b>; si ha questa forma quando il verbo è intransitivo, o transitivo senza soggetto che “deve” subire l’azione. Anche con questa forma, traducendo dal latino, il <b>dativo d’agente</b> della proposizione latina diventa soggetto della proposizione italiana.</p>

<ul>
	<li><p><b>Tibi</b> diu <b>deliberandum</b> et <b>concoquendum est</b>. (Cic.) <i>Tu devi riflettere a lungo e meditare.</i></p></li>
	
	<li><p><b>Militibus</b> simul et de navibus <b>desiliendum</b> et in fluctibus <b>consistendum</b> et cum hostibus <b>erat pugnandum</b>. (Caes.) <i>I soldati dovevano contemporaneamente sbarcare dalle navi, prendere posizione tra i flutti e combattere contro i nemici.</i></p></li>
</ul>

<p>Come si può vedere dagli esempi, in italiano l’idea di necessità si esprime con i verbi “dovere”, “bisognare”, “essere necessario”, costruiti sia personalmente sia impersonalmente, in proposizioni generalmente di forma attiva. Pertanto, traducendo dal latino in italiano, bisogna volgere la frase espressa con la perifrastica passiva dal passivo all’attivo. Empiricamente si può dire che il dativo d’agente della proposizione latina diventa il
soggetto della proposizione italiana, mentre il soggetto della perifrastica costruita con un verbo transitivo diventa il complemento oggetto della frase italiana.</p>

<h4>OSSERVAZIONI</h4>

<ol>
	<li><p>Quando nella perifrastica passiva l’agente non è una persona ma un sostantivo astratto o un essere inanimato, si esprime con l’ablativo semplice di causa efficiente. Es.: <i>Ineuntis aetatis inscitiă senum <b>prudentiā</b> regenda est</i>. (Cic.) «L’inesperienza dell’età giovanile deve essere guidata dalla saggezza dei vecchi».</p></li>
	
	<li><p>Se nella frase espressa con la perifrastica passiva oltre al dativo d’agente vi è un altro dativo che può causare ambiguità di senso, l’agente viene espresso con <i><b>a, ab</i> + ablativo</b>. Es.: <i>Civibus est a vobis consulendum</i>. (Cic.) «Voi dovete provvedere ai cittadini». Infatti la frase: <i>Civibus est vobis consulendum</i> può significare anche: «I cittadini devono provvedere a voi».</p></li>
	
	<li><p>I verbi intransitivi <i>utor, fruor, fungor, vescor</i> e <i>potior</i>, che pure ammettono la costruzione del gerundivo, con la perifrastica passiva sono sempre in forma impersonale. Es.: <i>Ubi deficiunt vires, astu <b>utendum</b></i> (est). (Phaedr.) «Quando mancano le forze, si deve usare l’astuzia».</p></li>
	
	<li><p>Hanno la coniugazione perifrastica passiva personale anche i verbi deponenti transitivi, che nel gerundivo hanno valore passivo. Es.: <i>Media ratio sequenda est</i>. (Col.) «Si deve seguire una via di mezzo».</p></li>
	
	<li><p>Si osservi la diversa sfumatura di significato conferita all’idea di necessità a seconda che si usi la perifrastica passiva o il verbo debeo. La perifrastica passiva indica la necessità come risultato delle circostanze. Es.: <i>Quibus rebus adductus, Caesar non <b>exspectandum</b> sibi statuit</i>. (Caes.) «Indotto da questi fatti, Cesare decise che non doveva aspettare». Con <i>debeo</i>, invece, si indica la necessità come obbligo morale verso altri. Es.: <i>Ego vos universos, patres conscripti, deorum numero colĕre <b>debeo</b></i>. (Cic.) «O senatori, io debbo onorare tutti voi alla stregua degli dèi». Con sum, o con altri verbi privi di gerundivo, si dovrà usare in ogni caso debeo.</p></li>
</ol>
 
<section aria-label="End">
<a href="gerundio.html">&#171;Gerundio</a>
<a href="index.html">Index</a>
<a href="supino.html">Il supino &#187;</a>
</section>

</article>

</body>
</html>
