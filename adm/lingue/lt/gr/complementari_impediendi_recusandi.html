<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Proposizioni complementari dirette rette dai verba impediendi e recusandi"/>
  <title>Proposizioni complementari dirette rette dai verba impediendi e recusandi</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
 
<div class="content">

<h1>Proposizioni complementari dirette rette dai verba impediendi e recusandi</h1>

<p>Sono proposizioni complementari dirette anche quelle rette dai <i><b>verba impediendi</b></i> e <i><b>recusandi</b></i>, cioè da verbi ed espressioni che indicano impedimento, ostacolo, come <i>impedio, deterreo, retineo, detineo</i>; da verbi che indicano opposizione, resistenza, rifiuto, come <i>obsto, obsisto, resisto, officio</i> («opporsi»), <i>recuso, prohibeo, interdico</i>, e da espressioni del tipo: <i>per me stat</i> o <i>fit quomĭnus</i> («dipende da me che non»). In queste proposizioni si usano soltanto il <b>congiuntivo presente</b> e <b>imperfetto</b>, perché la circostanza che enunciano è messa sempre in <b>rapporto di contemporaneità</b> col verbo reggente. <br>Sono introdotte da:</p>

<ul>
	<li><p><b><i>ne</i></b> o <i><b>quomĭnus</b></i>, se la proposizione reggente è <b>affermativa</b>;</p>
		<ul>
			<li><p>Plura <b>ne scribam</b> dolore <b>impedior</b>. (Cic.) <i>Sono impedito dal dolore di scrivere di più</i>.</p></li>
			<li><p>Sententiam <b>ne diceret, recusavit</b>. (Cic.) <i>Si rifiutò di dire la sua opinione.</i></p></li>
		</ul>
	</li>	
	
	<li><p><b><i>quomĭnus</i></b> o <i><b>quin</b></i>, se la proposizione reggente è negativa.</p>
	
	<ul>
		<li><p>Epaminondas <b>non recusavit quomĭnus</b> legis poenam <b>subiret</b>. (Nep.) <i>Epaminonda non ricusò di sottostare alla pena prevista dalla legge.</i></p></li>
		
		<li>Aetas <b>non impĕdit quomĭnus</b> litterarum studia <b>teneamus</b> usque ad ultimum tempus senectutis. (Cic.) <i>L’età non impedisce che continuiamo gli studi delle lettere fino all’ultimo periodo della vecchiaia.</i></p></li>
	</ul>
	</li>
</ul>
	
<h4>OSSERVAZIONI</h4>

<ol>
	<li><p><i>Impedio</i>, talvolta recuso e quasi sempre prohibeo possono essere costruiti anche con l’accusativo e l’infinito. Es.: <i><b>Me impĕdit pudor</b> haec <b>exquirere</b></i>. (Cic.) «Il pudore mi impedisce di investigare queste cose».</p></li>
	
	<li><p><i>Quomĭnus</i> è formato dall’ablativo neutro arcaico <i>quo</i> e dalla negazione <i>minus</i>, equivalente a non; ha lo stesso significato di <i>quin</i>, e come <i>quin</i> è seguito dal congiuntivo di tipo potenziale.</p></li>
</ol>

<section>
<a href="complementari_verba_timendi">&#171; Proposizioni complementari dirette rette dai verba timendi</a>
<a href="index.html">Index</a>
<a href="proposizioni_interrogative.html">Proposizioni interrogative &#187;</a>
</section>

</div>

</body>
</html>
