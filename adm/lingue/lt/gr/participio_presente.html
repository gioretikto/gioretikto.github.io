<!DOCTYPE html>
<html lang="it">
<head>
 <meta charset="utf-8">
 <meta name="viewport" content="width=device-width, initial-scale=1.0"> 
 <meta name="description" content="Participio Presente"/>
 <title>Participio Presente</title>
 <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
  
<div class="content">

<h1>Participio Presente</h1>

Si declina come un aggettivo della seconda classe a una sola uscita anche il participio presente. Si forma dal tema del presente con i suffissi -<i><b>ans, -antis</b></i> per la prima coniugazione, -<i><b>ens, -entis</b></i> per la seconda e la terza, -<i><b>iens, -ientis</b></i> per la quarta. Per esempio, dal verbo della prima coniugazione <i><b>laudo, -as</i></b> («lodare») si forma il participio presente <i><b>laudans, -antis</b></i>, che si declina nel modo seguente:</p>

<table>
<thead>
<tr><th>CASO</th> <th colspan="3">SINGOLARE</th> <th colspan="3">PLURALE</th></tr>
<tr> <th></th> <th>MASCHILE/FEMMINILE</th> <th>NEUTRO</th> <th>MASCHILE/FEMMINILE</th> <th>NEUTRO</th><tr>
</thead>

<tbody>
<tr><th>NOMINATIVO</th> <td>laudans</td> <td>laudans</td> <td>laudant-ēs</td> <td>laudant-iă</td></tr>
<tr><th>GENITIVO</th> <td>laudant-ĭs</td> <td>laudant-ĭs</td> <td>laudant-ĭŭm</td> <td>laudant-ĭŭm</td></tr>
<tr><th>DATIVO</th> <td>laudant-ī</td> <td>laudant-ī</td> <td>laudant-ĭbŭs</td> <td>laudant-ĭbŭs</td></tr>
<tr><th>ACCUSATIVO</th> <td>laudant-ĕm</td> <td>laudans</td> <td>laudant-ēs</td> <td>laudant-iă</td></tr>
<tr><th>VOCATIVO</th> <td>laudans</td> <td>laudans</td> <td>laudant-ēs</td> <td>laudant-iă</td></tr>
<tr><th>ABLATIVO</th> <td>laudant-ĕ / -ī</td> <td>laudant-ĕ / -ī</td> <td>laudant-ĭbŭs</td> <td>laudant-ĭbŭs</td></tr>
</tbody>
</table>

<p>Ed ecco il participio presente delle altre coniugazioni:</p>

<table>
<thead>
<tr><th>Verbo</th> <th>Coniugazione</th> <th>Participio presente<th></tr>

<tbody>
<tr><td><b>moneo, -es</b></td> <td>2<sup>a</sup></td> <td>monens, -entis</td></tr>
<tr><td><b>lego, -is</b></td> <td>3<sup>a</sup></td> <td>legens, -entis</td></tr>
<tr><td><b>audio, -is</b></td> <td>4<sup>a</sup></td> <td>audiens, -ientis</td></tr>
</tbody>
</table>

<p>Il verbo sum non ha il participio presente.</p>

<p>Nell’<b>ablativo singolare</b> il participio presente può avere due terminazioni: esce in -i quando è usato con valore di aggettivo, in -<i>e</i> quando invece è usato con valore di sostantivo o di verbo vero e proprio. Es.:<i> disputare cum viro sapienti</i> (agg.), «disputare con un uomo sapiente»; <i>disputare cum sapiente</i> (sost.), «disputare con un sapiente»; <i>cum viro irā ardente</i> (verbo), «con un uomo che arde d’ira»; <i>diligere amore ardenti</i> (agg.), «amare con amore ardente»; <i>Romulo regnante</i> (verbo), «regnando Romolo», «sotto il regno di Romolo».</p>

<p>Quanto al significato, il participio presente può essere reso col corrispondente participio presente italiano, o col gerundio presente, oppure con una proposizione relativa. Es.: <i>Navigantes in Siciliam pervenerunt</i>. «I naviganti giunsero in Sicilia». <i>Nautae navigantes in Siciliam pervenerunt</i>. «I marinai navigando / che navigavano giunsero in Sicilia». Il participio presente di un verbo transitivo può essere seguito dall’accusativo o dal genitivo:</p>

<ul>
	<li><p>quando è seguito dall’accusativo, in funzione di complemento oggetto, ha valore verbale: <i>vir <b>amans</b> virtutem</i>, «un uomo che ama la virtù»;</p></li>
	<li><p>quando invece è seguito dal genitivo, in funzione di complemento di specificazione, ha valore nominale, cioè di aggettivo o di sostantivo; in questo caso può avere anche le forme del comparativo e del superlativo: vir amans virtutis, «un uomo amante della
virtù»; <i>vir <b>amantior</b> pecuniae quam virtutis</i>, «un uomo più amante del denaro che della virtù»; <i>vir <b>amantissimus</b> virtutis</i>, «un uomo amantissimo della virtù».</p></li>
</ul>

<section>
<a href="terza.html">&#171;Terza declinazione</a>
<a href="index.html">Index</a>
<a href="quarta.html">Quarta declinazione &#187;</a>
</section>

</div>

</body>
</html>
