<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Verbi transitivi in latino, intransitivi in italiano"/>
  <title>Verbi transitivi in latino, intransitivi in italiano</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
   
<div class="content">

<h1>Verbi transitivi in latino, intransitivi in italiano</h1>

<p>Come si è detto, in latino il nome in accusativo semplice è retto generalmente da verbi transitivi, e corrisponde in italiano al complemento oggetto. Non sempre però a un verbo transitivo latino corrisponde un verbo transitivo anche in italiano. Quando non c’è corrispondenza, bisogna prestare grande attenzione alla traduzione, perché l’accusativo latino non potrà essere reso in italiano con un complemento oggetto, sarà necessario usare complementi indiretti. Per esempio, sono <b>transitivi in latino</b> (e quindi costruiti con l’accusativo), e <b>intransitivi in italiano</b> i seguenti verbi:</p>

<p><b>iuvo</b>, «adiŭvo giovare a... (aiutare)»<br>
<b>fugio</b>, «effugio sfuggire a... (fuggire)»<br>
<b>deficio</b> «mancare a... (abbandonare)»<br>
<b>despēro</b> «disperare di...»<br>
<b>ulciscor</b> «vendicarsi di... (vendicare)»<br>
<b>delecto</b> «piacere a... (dilettare)»<br>
<b>abdĭco</b> «rinunciare a... (rifiutare)»</p>

<p>Ed ecco alcuni esempi:</p>

<ul>
	<li><p>Pluvia <b>agros</b> iuvat. <i>La pioggia giova ai campi.</i></p></li>
	<li><p>Themistocles non effugit civium suorum <b>invidiam</b>. (Nep.) <i>Temistocle non sfuggì <b>all’odio</b> dei suoi concittadini</i><.</p></li>
	<li><p><b>Nostros</b> vires deficiebant. (Caes.) <i><b>Ai nostri</b> mancavano le forze.</i></p></li>
	<li><p>Cives <b>pacem</b> non desperabant. <i>I cittadini non disperavano della pace</i><.</p></li>
	<li><p>Sapiens <b>iniurias</b> non ulciscitur. <i>Il sapiente non si vendica delle offese.</i></p></li>
	<li><p><b>Multos</b> castra delectant. <i><b>A molti</b> piacciono gli accampamenti.</i><</p></li>
</ul>

<p>Come si nota dagli esempi, l’accusativo retto dai verbi transitivi in latino viene reso in italiano con complementi diversi dal complemento oggetto, perché il verbo italiano corrispondente è intransitivo.</p>

<h2>OSSERVAZIONE</h2>

<p>Alcuni dei verbi appena visti possono avere in latino anche <b>costrutti alternativi</b> alla reggenza dell’accusativo semplice, talora con sensibili differenze di significato. <i><b>Effugio</b></i> nel senso di «evitare» regge l’accusativo: <i>effugere scopulos</i>, «evitare gli scogli»; nel senso di «evadere», «sfuggire da» un luogo, una situazione si costruisce con <i>e, ex</i> e l’ablativo: <i>effugere e vinculis</i>, «evadere dal carcere»; <i>effugere e manibus</i>, «sfuggire dalle mani». <i>Deficio</i> può essere usato:</p>

<ul>
	<li><p>come <b>transitivo attivo</b>: <i>Prudentia numquam defĭcit <b>oratorem</b></i>. (Cic.) «All’oratore non manca mai la prudenza»;</p></li>
	<li><p>come <b>transitivo passivo</b>, in espressioni quali: <i>deficior <b>viribus</b></i>, «sono abbandonato dalle forze»; <i>deficior aqua ciboque</i>, «sono privo di acqua e di cibo»;</p></li>
	<li><p>come <b>intransitivo</b>, in espressioni quali: deficere animo, «perdersi d’animo»; <i>deficere <b>ab aliquo ad aliquem</b></i>, «staccarsi da, passare da uno a un altro»; <i>sol, luna <b>defĭcit</b></i>, «il sole, la luna viene meno, si eclissa»; deficere in aliquo, «estinguersi in uno» (detto delle dinastie).</p></li>
	
<p><i><b>Despēro</b></i>, oltre che con l’accusativo, si può trovare costruito anche con <i><b>de</i> + ablativo</b>: Galli <i><b>de omni salute</b> despērant</i>. «I Galli pèrdono ogni speranza di salvezza».<br> <i><b>Abdĭco</b></i> nel senso di «rinunciare a una carica» può reggere l’accusativo: <i>abdicare <b>consulatum</b></i>, «rinunciare al consolato», ma si trovano più frequentemente le forme con se e l’ablativo: abdicare se magistratu, consulatu, dictatura, «dimettersi dalla carica, dal consolato, dalla dittatura».</p></li>
</ul>

<h2>Deficio e desum</h2>

<p>Il verbo deficio è sinonimo di desum, ma con sensibile differenza di senso. <i>Deficio</i> significa «mancare» nel senso di «venir meno», «non bastare»; desum invece significa «mancare del tutto, completamente». Ad esempio, la frase <i>Milites arma defecerunt</i> significa «Ai soldati mancarono le armi», nel senso che ne avevano, ma non bastarono, «vennero a mancare», cioè non sono state sufficienti; invece: <i>Timido audacia deest</i> significa «Al timido manca (completamente) il coraggio», nel senso che non l’ha mai avuto o non ne ha affatto.</p>

<section>
<a href="accusativo.html">&#171; Accusativo</a>
<a href="index.html">Index</a>
<a href="trans_intrans.html">Verbi transitivi in latino, intransitivi in italiano &#187;</a>
</section>

</div>

</body>
</html>
