<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Proposizioni complementari dirette rette dai verba dubitandi"/>
  <title>Proposizioni complementari dirette rette dai verba dubitandi</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
 
<div class="content">

<h1>Proposizioni complementari dirette rette dai verba dubitandi</h1>

<p>Costituiscono un tipo particolare di interrogative indirette le proposizioni complementari dirette dipendenti da verbi ed espressioni che indicano dubbio, incertezza, come nescio, haud scio («non so»), incertum est, dubito, dubium est ecc. Come le interrogative, anche queste proposizioni possono essere semplici o disgiuntive e hanno il verbo al congiuntivo.</p>

<ul>
	<li><p>Le proposizioni dubitative indirette semplici sono introdotte dai medesimi pronomi, aggettivi o avverbi interrogativi che introducono le interrogative;</p>
	
	<ul>
		<li><p>Quid nobis agendum sit nescio. (Cic.) <i>Non so che cosa dobbiamo fare.</i></p></li>
	</ul>
	
	<p>oppure, in mancanza di essi, sono introdotte dalle seguenti particelle interrogative:</p>
	
	<ul>
		<li><p><i><b>an</b></i> («se non»), per esprimere un dubbio dalla cui formulazione si prevede una risposta affermativa;</p></li>
		<li><p><i><b>an</b></i> non («se»), per esprimere un dubbio dalla cui formulazione si prevede una risposta negativa;</p></li>
		<li><p><i><b>ne</b></i> o <i><b>num</b></i> («se»), per esprimere un dubbio assoluto.</p></li>
		<ul>
			<li><p>Haud scio an hoc verum sit. (Cic.) <i>Non so se ciò non sia proprio vero.</i> (forse è vero)</p></li>
			<li><p>Dubito an Venusiam tendam. (Cic.) <i>Sono incerto se non debba dirigermi a Venosa.</i> (propendo per il sì)</p></li>
			<li><p>Haud scio an non possis. (Cic.) <i>Non so se tu lo possa.</i> (credo che non lo possa)</p></li>
			<li><p>Dubitabam tu has litteras essesne accepturus. (Cic.) <i>Sono incerto se riceverai questa lettera.</i> (stile epist., dubbio assoluto)</p></li>
			<li><p>Dubito num tibi idem suadēre debeam. (Plin. Iun.) <i>Sono incerto se debba consigliarti la medesima cosa.</i> (dubbio assoluto)</p></li>
		</ul>
		</li>
		
	<li><p>Le proposizioni <b>dubitative indirette disgiuntive</b> sono introdotte dalle stesse particelle che introducono le interrogative: <i><b>utrum... an; -ne... an; ... an; ... -ne.</b></i>
	
	<ul>
		<li><p>Ipse qui sit, <b>utrum</b> sit <b>an</b> non sit, id quoque nescit. (Catull.) <i>Non sa neppure chi sia, se esista o non esista.</i></p></li>
	</ul>

<h4>OSSERVAZIONI</h4>

<ol>
	<li><p>Le proposizioni dubitative non vanno confuse con le interrogative vere e proprie; infatti queste sono formulate per ottenere una risposta; le dubitative invece dipendono da locuzioni che esprimono dubbio, incertezza, e non sono formulate per avere una risposta.</p></li>
	
	<li><p>Le locuzioni del tipo: <i>nescio quis</i> («non so chi»), <i><b>nescio quid</b></i> («non so che»), <i><b>nescio quomŏdo</b></i> («non so come») e simili, possono formare espressioni con valore di nome o di avverbio, senza incidere sul modo del verbo a cui si accompagnano. Si osservi, dunque, la differenza: <i>Hoc, <b>nescio quis</b>, dixit</i>. «Questo lo ha detto, non so chi». Invece: <i><b>Nescio quis</b> hoc dixĕrit</i>. «Non so chi abbia detto questo». </p></li>
</ol>

<section>
<a href="complementari_ impediendi_recusandi.html">&#171; Proposizioni complementari dirette rette dai verba impediendi e recusandi</a>
<a href="index.html">Index</a>
<a href="complementari_indirette.html">Proposizioni complementari indirette &#187;</a>
</section>

</div>

</body>
</html>
