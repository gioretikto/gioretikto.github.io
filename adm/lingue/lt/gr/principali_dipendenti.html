<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Proposizioni principali e proposizioni dipendenti"/>
  <title>Proposizioni principali e proposizioni dipendenti</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
 
<div class="content">

<h1>Proposizioni principali e proposizioni dipendenti</h1>

<p>Come abbiamo anticipato nel capitolo precedente, il periodo nella sua forma più complessa può essere costituito da più proposizioni poste su piani diversi e unite tra loro da un rapporto di subordinazione.</p>

<p>Nel sistema della subordinazione le proposizioni si distinguono in proposizioni indipendenti, o principali, e in proposizioni dipendenti, o subordinate.</p>

<li><p>La <b>proposizione indipendente</b> o <b>principale</b> ha di per sé un senso logico e grammaticale compiuto, indipendentemente dalle altre proposizioni che compongono il periodo.</p>

<li><p>La <b>proposizione dipendente</b> o <b>subordinata</b> non ha di per sé senso logico e grammaticale compiuto, ma lo acquista solo se associata a una proposizione reggente dalla quale dipende.</p>

<p>Si osservi il seguente esempio:</p>

<ul>
	<li><p>Saburra <b>impĕrat</b> ut simulatione timoris paulatim <b>cedant</b>... (Caes.) <i>Saburra comandò che, fingendo di aver paura, a poco a poco cedessero...</i></p></li>
</ul>

<p>Si tratta di un periodo formato da due proposizioni, ma solo una di esse ha di per sé senso compiuto, «Saburra <b>impĕrat</b>»: è dunque la proposizione principale; l’altra proposizione, «ut simulatione timoris paulatim <b>cedant</b>...», non ha di per sé senso compiuto, lo acquista dalla proposizione principale: è dunque una proposizione dipendente.</p>

<p>Quando in un periodo ci sono <b>più proposizioni dipendenti</b>, queste possono essere:</p>

<ul>
	<li><p><b>coordinate</b> tra loro, e quindi dello stesso grado;</p>
	<li><p>variamente <b>subordinate</b> tra loro, e quindi di gradi diversi. Infatti si dice subordinata di 1° grado la subordinata direttamente dipendente dalla principale, mentre è subordinata di 2° grado la subordinata dipendente da una subordinata di 1° grado che svolga la funzione di reggente, e così via.</p></li>
</ul>

<p>Si osservi il seguente esempio:</p>

<ul>
	<li><p>Socrates dicebat multos homines propterea velle vivere, ut ederent et biberent, se bibere atque esse, ut viveret. (Gell.) <i>Socrate soleva dire che molti uomini vogliono vivere solo per mangiare e bere, lui invece beveva e mangiava per vivere.</i></p></li>
</ul>

<p>Nello schema seguente mostriamo i diversi gradi di dipendenza:</p>

<table>

<tr><th colspan="2">Proposizione principale, reggente della dipendente di 1° grado</th></tr>

<tr><td colspan="2">Socrates dicebat</td></tr>

<tr><th colspan="2">Dipendenti di 1° grado, reggenti della dipendente di 2° grado</th></tr>

<tr><td>multos homines propterea velle vivere</td> <td>se bibere atque esse</td></tr>

<tr><th>Dipendenti di 2° grado coordinate</th> <th>Dipendente di 2° grado</th></tr> 

<tr><td>ut ederent et biberent</td> <td>ut viveret</td></tr>

</table>

<p>Nella sintassi del verbo abbiamo già esaminato l’uso dei modi indicativo, imperativo e congiuntivo (indipendente) nelle proposizioni principali (v. cap. 38) e l’uso dei tempi nelle proposizioni dipendenti con il verbo all’indicativo (v. par. 37.8) e all’infinito (v. par. 39.3). Nei paragrafi seguenti esamineremo l’uso dei tempi nelle proposizioni dipendenti con il verbo al congiuntivo.</p>

<section>
<a href="coordinazione_dichiarativa_conclusiva.html">&#171; Coordinazione dichiarativa (o esplicativa); Coordinazione conclusiva</a>
<a href="index.html">Index</a>
<a href="consecutio_temporum.html">Consecutio temporum &#187;</a>
</section>

</div>

</body>
</html>
