<!DOCTYPE html>
<html lang="it">
<head>
 <meta charset="utf-8">
 <meta name="viewport" content="width=device-width, initial-scale=1.0">
 <meta name="description" content="Gradi di intensità dell’aggettivo qualificativo"/>
 <title>Gradi di intensità dell’aggettivo qualificativo</title>
 <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>
</nav>

<div class="content">

<h1>Gradi di intensità dell’aggettivo qualificativo</h1>

<p>Si dicono <b>qualificativi</b> gli aggettivi che esprimono una qualità del sostantivo al quale si riferiscono: <i>magnus, parvus, utilis, inutilis, facilis, difficilis</i> ecc. L’idea della qualità può essere espressa, sia in italiano sia in latino, in vari gradi di intensità. Se l’aggettivo esprime il concetto puro e semplice della qualità, si dice di grado positivo, ed è la forma che viene indicata dal vocabolario: <i>diligens</i>, «diligente»; <i>clarus</i>, «famoso». Gli altri gradi di intensità possono essere espressi:</p>

<ul>
	<li><p>con un <b>avverbio</b> premesso all’aggettivo: <i><b>magis</b></i> («più»), <i><b>minus</b></i> («meno»), <i><b>parum</b></i> («poco»), <b><i>nimis</i></b> («troppo»), <b><i>admŏdum, valde</b></i> («molto») ecc.;</p></li>
	
	<li><p>con un <b>prefisso</b>, come <b><i>prae-, per- super-</i></b>, preposto all’aggettivo: <i>praeclarus</i> («molto famoso»), <i>praedives</i> («molto ricco»), <i>perutilis</i> («molto utile»), <i>perfacilis</i> («molto facile»); <i>supergloriosus</i>, «sommamente glorioso»;</p></li>
	
	<li><p>con delle forme organiche, aggiungendo dei particolari suffissi alla fine dell’aggettivo di grado positivo: -<i><b>ior, -ius</b></i> per un grado di intensità medio, -<b><i>issimus, -issima, -issimum</i></b> per il massimo grado di intensità (analogamente, in italiano: superiore, inferiore; grandissimo, utilissimo). Chiamiamo il grado medio di intensità comparativo, il grado massimo superlativo.</p></li>
</ul>

<h2>Comparativo e superlativo in italiano</h2>

<p>L’aggettivo di <b>grado comparativo</b> generalmente esprime un paragone, un confronto fra due termini. A seconda che il primo termine possieda la qualità in grado maggiore, uguale o minore rispetto al secondo termine, si hanno tre forme di comparativo: di maggioranza, di uguaglianza e di minoranza.</p>

<ul>
	<li><p>Marco è più diligente di Paolo. &emsp; (comparativo di maggioranza)</p></li>
	<li><p>Marco è tanto diligente quanto Paolo. &emsp; (comparativo di uguaglianza)</p></li>
	<li><p>Marco è meno diligente di Paolo. &emsp; (comparativo di minoranza)</p></li>
</ul>

<p>L’aggettivo di grado superlativo indica il massimo grado della qualità; questo può essere:</p>

<ul>
	<li><p>assoluto, quando indica il grado più elevato della qualità, senza confronto;</p>
	
		<ul>
			<li><p>Marco è assai diligente / molto diligente / diligentissimo;</p></li>
		</ul>
	</li>
	
	<li><p>relativo, quando esprime il massimo grado della qualità in relazione a tutti gli altri (o almeno più di due).</p>
	
		<ul>
			<li><p>Marco è il più diligente di tutti / il più diligente degli scolari.</p></li>
		</ul>
	</li>
</ul>

<h2>Il comparativo di uguaglianza e di minoranza latino</h2>

<p>Il comparativo di uguaglianza in italiano è reso con “tanto... quanto”, “così... come”, “come” e locuzioni simili; in latino si forma in maniera analoga, e cioè con <b><i>tam... quam, ita... ut, aeque ac</b></i> e il caso del termine con cui viene stabilito il confronto (che viene detto 1° termine).</p>

<section>

<p>Equus est:</p>
<ul>
	<li><p>tam velox quam cervus.</p></li>
	<li><p>ita velox ut cervus.</p></li>
	<li><p>velox aeque ac cervus.</p></li>
</ul>

&emsp;&emsp;&emsp;&emsp;

<p>Il cavallo è</p>

<ul>
	<li><p>tanto veloce quanto il cervo.</p></li>
	<li><p>così veloce come il cervo.</p></li>
	<li><p>veloce come il cervo.</p></li>
	<li><p>veloce alla pari del cervo.</p></li>
</ul>

</section>

<p>Il comparativo di minoranza viene reso in italiano con “meno... di”, “meno... che”; in latino, analogamente, con <b><i>minus... quam</i></b> e il caso del 1° termine.</p>

<ul>
	<li><p>Canis est minus velox quam cervus - Il cane è meno veloce del cervo / che il cervo.</p></li>
</ul>
	
<h2>Il comparativo di maggioranza in -ior, -ius</h2>

<p>È nella formazione del comparativo di maggioranza che vi è una notevole differenza fra l’italiano e il latino. Infatti, mentre in italiano esso si forma premettendo l’avverbio “più” all’aggettivo di grado positivo, che rimane invariato (es.: Il cervo è “più” veloce del cane), invece in latino si forma aggiungendo al tema dell’aggettivo di grado positivo il <b>suffisso</b> -<i><b>ior</b></i> per il maschile e femminile e -<i><b>ius</b></i> per il neutro, eg.: <i>Cervus est <b>velocior</b> quam canis</i>.</p>

<p>In latino il comparativo di maggioranza si forma quindi nel modo seguente:</p>

<ul>
	<li><p>si prende il genitivo singolare maschile dell’aggettivo;</p></li>
	<li><p>si ricava il tema, che si ottiene togliendo la desinenza -<i>i</i> se l’aggettivo appartiene alla prima classe, -<i>is</i> se appartiene alla seconda;</p></li>
	<li><p>al tema così ricavato si aggiunge il <b>suffisso</b> -<i><b>ior</b></i> per il maschile e il femminile, -<b><i>ius</b></i> per il neutro (gen. -<i>iōris</i>).</p></li>
</ul>

<p>Ecco uno schema riassuntivo per la formazione del comparativo di maggioranza di alcuni aggettivi della prima e seconda classe.</p>

<table>
<thead>
<tr><th colspan="3">POSITIVO</th> <th></th><th colspan="2">COMPARATIVO DI MAGGIORANZA</th></tr>
<tr><th>Nom.</th> <th>Gen. Sing. M.</th> <th>TEMA</th> <th>Suffisso</th> <th>m. e f.</th> <th>n.</th></tr>
</thead>

<tbody>
<tr><td>clarus, a, um (I cl.)</td> <td>clar-i</td> <td>clar-</td> <td rwospan="4">+ -ĭor<br>-ius</td> <td>clar-ĭor</td>  <td>clar-ĭus</td></tr>
<tr><td>altus, a, um (I cl.)</td> <td>alt-i</td> <td>alt-</td> <td></td> <td>alt-ĭor</td> <td>alt-ius</td></tr>
<tr><td>necessarius, a, um</td> <td>necessar-i</td> <td>necessar-</td> <td></td> <td>necessar-ĭor</td> <td>necessar-ius</td></tr>
<tr><td>pulcher, chra, chrum (I cl.)</td> <td>pulchr-i</td> <td>pulchr-</td> <td></td> <td>pulchr-ĭor</td> <td>pulchr-ĭus</td></tr>
<tr><td>velox, velocis (II cl.)</td> <td>veloc-is</td> <td>veloc-</td> <td></td> <td>veloc-ĭor</td> <td>veloc-ĭus</td></tr>
<tr><td>amens, ēntis (II cl.)</td> <td>ament-is</td> <td>ament-</td><td></td> <td>ament-ĭor</td> <td>ament-ĭus</td></tr>
<tr><td>acer, acris, acre (II cl.)</td> <td>acr-is</td> <td>acr-</td><td></td> <td>acr-ĭor</td> <td>acr-ĭus</td></tr>
<tr><td>fortis, forte (II cl.)</td> <td>fort-is</td> <td>fort-</td><td></td> <td>fort-ĭor</td> <td>fort-ĭus</td></tr>
<tr><td>brevis, acre (II cl.)</td> <td>brev-is</td> <td>brev-</td><td></td> <td>brev-ĭor</td> <td>brev-ĭus</td></tr>
<tr><td>audax, (II cl.)</td> <td>audac-is</td> <td>audac-</td><td></td> <td>audac-ĭor</td> <td>audac-ĭus</td></tr>
</tbody>
</table>

<p>Il comparativo di maggioranza così ottenuto si declina come i nomi del primo gruppo della terza declinazione, cioè con le seguenti caratteristiche:</p>

<p>abl. sing. &emsp; -<i><b>e</b></i></p>
<p>gen. plur. &emsp; -<i><b>um</b></i></p>
<p>nom., acc., voc. plurale neutro &emsp; -<i><b>a</b></i></p>

<p>Il comparativo di maggioranza di <i>clarus</i>, «famoso», è <i>clarior, clarius</i>; si declina come segue:</p>

<table>
<thead>
<tr> <th>CASO</th> <th colspan="2">SINGOLARE</th> <th colspan="2">PLURALE</th></tr>
</thead>

<tbody>
<tr><th></th> <th>MASCHILE/FEMMINILE</th> <th>NEUTRO</th> <th>MASCHILE/FEMMINILE</th> <th>NEUTRO</th></tr>
<tr><th>NOMINATIVO</th> <td>clar-iŏr</td> <td>clar-iŭs</td> <td>clar-iōrēs</td> <td>clar-iōră</td></tr>
<tr><th>GENITIVO</th> <td>clar-iōrĭs</td> <td>clar-iōrĭs</td> <td>clar-iōrŭm</td> <td>clar-iōrŭm</td></tr>
<tr><th>DATIVO</th> <td>clar-iōrī</td> <td>clar-iōrī</td> <td>clar-iorĭbŭs</td> <td>clar-iorĭbŭs</td></tr>
<tr><th>ACCUSATIVO</th> <td>clar-iōrĕm</td> <td>clar-iŭs</td> <td>clar-iōrēs</td> <td>clar-iōră</td></tr>
<tr><th>VOCATIVO</th> <td>clar-iŏr</td> <td>clar-iŭs</td> <td>clar-iōrēs</td> <td>clar-iōră</td></tr>
<tr><th>ABLATIVO</th> <td>clar-iōrĕ</td> <td>clar-iōrĕ</td> <td>clar-iorĭbŭs</td> <td>clar-iorĭbŭs</td></tr>
</tbody>
</table>

<h2>Traduzione del secondo termine di paragone</h2>

<p>Il secondo termine di paragone dopo un comparativo di maggioranza può essere reso in due modi:</p>

<ul>
	<li><p>con <b><i>quam</i></b> e il caso del primo termine;</p></li>
	<li><p>con l’<b><i>ablativo</i></b> semplice.</p></li>
</ul>

<p>Taurus est fortior <b>quam equus</b>.  &emsp; Taurus est fortior <b>equo</b>. «Il toro è più forte del cavallo».</p>

<p>Putamus taurum fortiorem <b>quam equum</b>. &emsp; Putamus taurum fortiorem <b>equo</b>. «Riteniamo il toro più forte del cavallo.»

<h3>OSSERVAZIONI</h3>

<ol>
	<li><p>Il secondo termine di paragone può essere reso indifferentemente nell’uno o nell’altro dei modi citati soltanto quando il primo termine si trova in un caso diretto (nominativo o accusativo), come negli esempi appena visti; se invece il primo termine si trova in un caso obliquo (genitivo, dativo, ablativo), il secondo termine va reso obbligatoriamente con <i>quam</i> e il caso del primo termine. Ad esempio, una frase del tipo: «Il cane è più simile al lupo che alla volpe» va resa: <i>Canis similior est lupo quam vulpi</i>, in quanto il primo termine è lupo, in dativo; dicendo: <i>Canis similior est lupo vulpe</i> significherebbe: «Il cane è più simile al lupo della volpe», cioè «di quanto non sia simile al lupo la volpe».</p></li>
	
	<li><p>Il secondo termine di paragone va reso invece con l’ablativo semplice:</p>
		<ul>
			<li><p>sempre, quando è costituito da un pronome relativo. Es.: «Gli Ateniesi condannarono Aristide, di cui (secondo term.) nessuno fu più giusto». <i>Athenienses damnaverunt Aristīdem, quo nemo iustior fuit</i>;</p></li>
			
			<li><p>di preferenza, anche con gli altri pronomi; col pronome personale, però, si può trovare anche quam e il caso del primo termine. Es.: <i>Miserior sum quam tu</i>. «Io sono più infelice di te»;</p></li>
			
			<li><p>di preferenza, nelle espressioni di senso negativo. Es.: «Niente è più divino della virtù (secondo term.)». <i>Nihil est virtute divinius</i>.</p></li>
		</ul>
		
	<li><p>Il secondo termine di paragone non va confuso col complemento di specificazione, pure introdotto dalla preposizione “di”. Il secondo termine di paragone infatti dipende da un aggettivo comparativo, il complemento di specificazione per lo più dipende da un altro nome. Es.: Paolo è più diligente di Antonio (secondo term. di paragone). Tutti ammirano la diligenza di Antonio (compl. di specificazione).</p></li>
	
	<li><p>Il secondo termine di paragone si può trovare espresso, meno frequentemente, anche con a, ab e l’ablativo, o con ante, praeter, supra e l’accusativo. Es.: <i>Regna Tyri germanus habebat Pygmalion, scelere ante alios immanior omnis (= omnes)</i>. (Verg.) «Aveva il regno di Tiro il fratello Pigmalione, più feroce di tutti gli altri per la sua scelleratezza». Sul secondo termine di paragone e sui comparativi in genere v. anche par. 35.3.</p></li>
</ul>

<section aria-label="End">
<a href="nomi_romani.html">&#171;I nomi dei romani</a>
<a href="index.html">Index</a>
<a href="superlativo.html">Superlativo &#187;</a>
</section>

</div>

</body>
</html>
