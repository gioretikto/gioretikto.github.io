<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Genitivo dipendente da verbi"/>
    <title>Genitivo dipendente da verbi</title>
    <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
      
<div class="content">

<h1>Genitivo dipendente da verbi</h1>

<p>Il genitivo può dipendere anche da verbi, e precisamente da verbi di stima, di prezzo, da verbi giudiziari, da verbi che significano «importare», «interessare» (<i>interest</i> e <i>refert</i>) e da verbi di memoria.</p>

<p>Esaminiamo singolarmente questi gruppi.</p>

<h2>Genitivo con i verbi di stima</h2>

<p>In dipendenza dai verbi detti “estimativi”, come <i>aestĭmo, duco, puto, facio, habeo, pendo</i> («stimare»), <i>sum</i> («valere»), <i>fio</i> («essere stimato», «essere tenuto in conto di») ecc. si ha il complemento di stima, che in latino viene reso:</p>
<ul>
	<li><p>col <b>genitivo</b> di un aggettivo sostantivato usato avverbialmente, se la stima è indeterminata (per lo più stima morale), come <i><b>tanti</b></i> («tanto»), <i><b>tantīdem</b></i> («altrettanto»), <i><b>quanti</b></i> («quanto»), <i><b>magni</b></i> (non multi) («molto»), <i><b>parvi</b></i> (non <i>pauci</i>) («poco»), <i><b>pluris</b></i> (non <i>maioris</i>) («più»), <i><b>minoris</b></i> («meno»), <i><b>permagni, maximi, plurimi</b></i> («moltissimo»), <i><b>nihĭli</b></i> («niente», «nulla»), <i><b>minimi</b></i> («minimamente», «pochissimo», «affatto»);</p>
	<ul>
		<li><p>Sapiens divitias <b>minimi</b> putat. <i>Il sapiente stima pochissimo le ricchezze.</i></p></li>
		
		<li><p><b>Parvi</b> sunt foris arma, nisi est consilium domi. (Cic.) <i>Poco contano le armi al di fuori, se non c’è senno politico in patria.</i></p></li>
		<li><p>Mea mihi conscientia <b>pluris</b> est quam omnium sermo. (Cic.) <i>Per me la mia coscienza vale più di ogni discorso.</i></p></li>
	</ul>
	</li>
	
	<li><p>con l’<b>ablativo</b> quando la stima è determinata, cioè quando si ha una stima commerciale.</p>
	
	<ul>
		<li><p>Statua aestimata est <b>ducentis sestertiis</b>. <i>La statua fu stimata duecento sesterzi.</i></p></li>
		<li><p>Frumentum <b>ternis denariis</b> aestimare. (Cic.) <i>Valutare il frumento tre denari il moggio</i>.</p></li>
	</ul>
</li>
</ul>

<h3>OSSERVAZIONI</h3>

<ol>
	<li><p>Si notino le espressioni: <i><b>magni, parvi, nullīus pondĕris (momenti) esse</i></b>, «essere di molto, di poco, di nessun conto, peso, autorità, efficacia»; <i>tanti est, tanti non est</i>, «vale, non vale la pena»; <i>nihil pensi habere, putare</i>, «non farsi alcun riguardo», «non preoccuparsi». Es.: <i>Id est <b>magni pondĕris</b></i>. (Cic.) «Ciò è molto importante». <i>Neque id quibus modis adsequeretur, quicquam <b>pensi</b> habebat</i>. (Sall.) «Né si dava alcun pensiero in che modo ottenere ciò».</p></li>
	
	<li><p>Le espressioni «stimare “molto” più, “molto” meno, “alquanto” più, “alquanto” meno» ecc. si rendono in latino con <i>aestimare <b>multo</b> pluris, <b>multo</b> minoris, <b>aliquanto</b> pluris, <b>aliquanto</b> minoris</i> ecc. <i>Multo</i> e <i>aliquanto</i> sono propriamente ablativi avverbiali di misura (v. par. 33.15).</p></li>
	
	<li><p>«(Non) stimare nulla» si dice comunemente: <i><b>pro nihilo</b> habere, ducere, facere</i> (meglio che <i><b>nihili</b> habere, ducere</i>).</p></li>
	
	<li><p>Alle espressioni italiane del linguaggio familiare: «non stimare un niente, uno zero, un quattrino, un fico secco» e simili corrispondono in latino le espressioni (anch’esse del linguaggio familiare): <i>non aestimare <b>flocci</b></i> (propriamente, “un fiocco” di lana), <i><b>pili</b></i> (“un pelo”), <i><b>assis</b></i> (“un asse”, cioè uno spicciolo), <i><b>nauci</b></i> (“un guscio di noce”). Es.: <i>Neque quod dixi <b>flocci</b> aestĭmat</i>. (Cic.). «E non tiene in nessun conto le mie parole».</p></li>
</ul>

<h2>Genitivo con i verbi di prezzo</h2>

<p>Con i verbi che si riferiscono al commercio (anche figurato), come <i>emo</i>, «comperare»; <i>vendo</i>, «vendere»; <i>venĕo</i>, «essere venduto»; <i>redĭmo</i>, «riscattare»; <i>loco</i>, «dare in affitto»; <i>conduco</i>, «prendere in affitto»; <i>sto, consto</i>, «costare»; <i>licĕo</i>, «mettere in vendita»; <i>licĕor</i>, «comperare all’asta» ecc. si ha il <b>complemento di prezzo</b>, che serve a esprimere il prezzo di un bene; in latino viene reso:</p>

<ul>
	<li><p>col <b>genitivo</b> limitatamente alle forme <i><b>tanti, tantīdem</b></i> («altrettanto»), <i>quanti, pluris, minoris</i>;</p>
	<ul>
		<li><p>Emit <b>tanti, quanti</b> Pythius voluit. (Cic.) <i>Comperò a tanto, quanto volle Pizio.</i></p>
	</ul>
	</li>
	
	<li><p>in tutti gli altri casi, con l’ablativo dei sostantivi o degli aggettivi che indicano il prezzo, sia indeterminato sia determinato: <i>magno, parvo stare</i>, «costare molto, poco»; <i>magno, plurimo</i> (<i>pretio</i>), <i>tribus nummis emĕre, vendere</i> ecc., «comperare, vendere a caro, a carissimo prezzo, a tre sesterzi» ecc.</p>
	
	<ul>
		<li><p>Bona <b>duobus milibus</b> nummum sese dicit emisse. (Cic.) <i>Dice di aver comperato i poderi per duemila sesterzi.</i></p></li>
		<li><p><b>Multo sanguine</b> ea Poenis victoria stetit. (Liv.) <i>Quella vittoria costò ai Cartaginesi molto sangue.</i></p></li>
	</ul>
</li>
</ul>

<h3>OSSERVAZIONE</h3>

<p>Si ricordino le espressioni: <i><b>Quanti</b> habitas</i>? «Quanto paghi d’affitto, di pensione?» (lett.: «A quanto abiti?»); <i><b>Quanti</b> doces</i>? «A quanto insegni?».</p>

<h2>Genitivo con i verbi giudiziari</h2>

<p>Si dicono “giudiziari” i verbi propri dell’ambito giuridico, e che si usano per esprimere il complemento di colpa e il complemento di pena.</p>

<h4>Complemento di colpa</h4>
	
	<p>Il complemento di colpa è introdotto da verbi come <i>accuso, insimŭlo, argŭo, reum facio</i> («accusare», «incolpare»); <i>postulo, arcesso</i> («chiamare in giudizio»); <i>damno, condemno</i> («condannare per»), <i>absolvo</i> («assolvere da») ecc.; è reso con il <b>genitivo del sostantivo che indica la colpa o il delitto</b>; il genitivo può essere semplice o preceduto dagli ablativi strumentali crimine, scelere («per delitto / reato di»), suspicione («per sospetto di») ecc.</p>
	
	<ul>
		<li><p>Caesar Cornelium Dolabellam <b>repetundarum</b> postulavit. (Svet.) <i>Cesare accusò di concussione Cornelio Dolabella.</i></p></li>
		<li><p>Themistocles absens damnatus est <b>proditionis</b>. (Nep.) <i>Temistocle fu condannato assente (in contumacia) per tradimento.</i></p></li>
		<li><p>Haec a me beneficia habetis, quem <b>proditioni</b>s insimulatis. (Caes.)<i>Avete questi benefici da me, che accusate di tradimento.</i></p></li>
		<li><p>Lupus arguebat vulpem <b>furti crimine</b>. (Phaedr.) <i>Il lupo accusava la volpe del reato di furto.</i></p></li>
	</ul>	
	
<h3>OSSERVAZIONE</h3>

<p>Oltre che con il genitivo, il complemento di colpa si può trovare espresso anche con <i><b>de</i> + ablativo</b> (specie nel linguaggio giudiziario): <i>accusare, postulare <b>de maiestate, de repetundis, de caede, de parricidio</b></i> ecc.; questa forma è d’obbligo con il sostantivo vis (privo del genitivo) nell’espressione <i>accusare <b>de vi</b></i>, «accusare di violenza».</p>

<h4>Complemento di pena</h4>

<p>Il complemento di pena, retto da verbi come <i>damno, condemno, absolvo, libero</i> ecc., è reso con:</p>

<ul>
	<li><p>il <b>genitivo</b>, quando la pena è espressa con un termine generico o è indeterminata: <i>damnare, multare aliquem</i> <i><b>tanti, quanti, pluris, minoris, dupli, tripli</i></b> ecc.;</p>
	<ul>
		<li><p><b>Dupli</b> poenam subire. (Cic.) <i>Essere condannato al doppio. (cioè: a pagare il doppio del valore di una cosa)</i></p></li>
		<li><p>Fur <b>dupli</b> condemnabatur, fenerator <b>quadrupli</b>. <i>Il ladro veniva condannato al doppio, l’usuraio al quadruplo.</i></p></li>
	</ul>
	</li>
	
	<li><p>l’<b>ablativo</b>, quando si tratta di pena determinata (esilio, carcere, multa ecc.): <i>damnare, multare aliquem <b>exilio, vinculis, pecuniā</b></i> («a una somma in denaro»), <i>bonis</i> («alla confisca dei beni») ecc.</p>
	
	<ul>
		<li><p>Fulvius Flaccus <b>exilio</b> multatus est. (Val. Max.) <i>Fulvio Flacco fu condannato all’esilio.</i></p></li>
		<li><p>Miltiades, <b>capitis</b> absolutus, <b>pecunia</b> multatus est. (Nep.) <i>Milziade, assolto dalla pena di morte, fu condannato a una multa.</i></p></li>
	</ul>
</li>
</ul>

<h3>OSSERVAZIONI</h3>

<ol>
	<li><p>Si ricordino le espressioni del latino tardo: <i>damnare <b>ad metalla</b></i>, «condannare alle miniere» (= ai lavori forzati); <i>damnare <b>ad bestias</b></i>, «condannare a essere sbranato dalle fiere» (nell’arena).</p></li>
	
	<li><p>L’espressione «condannare a morte» può essere resa con <i>capite</i> oppure <i>capitis damnare</i>.</p></li>
	
	<li><p>I genitivi di colpa e di pena, uniti ad ablativi (espressi o sottintesi) come <i>crimine, scelere, iudicio</i>, sono propriamente genitivi dichiarativi.</p></li>
</ol>

<h2>Genitivo con i verbi impersonali interest e rēfert</h2>

<p>I verbi <i><b>interest</b></i> e <i><b>rēfert</b></i> nel significato di «importare», «interessare», «stare a cuore» sono usati sempre impersonalmente e si costruiscono di norma con il genitivo della persona a cui una cosa importa: <i><b>civium</b> interest</i>, «ai cittadini importa». Se però la persona a cui importa è espressa da un pronome personale di prima e seconda persona, si usa l’ablativo femminile del pronome possessivo: <i>meā, tuā, nostrā, vestrā interest</i>; per la terza persona si usa <i>eius, eorum, earum (illius, illorum, illarum) interest</i>, il pronome riflessivo suā si usa nelle proposizioni infinitive e al congiuntivo, quando è riferito al soggetto della reggente con valore riflessivo; l’espressione «a noi tutti, a voi tutti importa», si rende con <i><b>nostrum</b> omnium, vestrum omnium interest</i>. <br> La <b>cosa</b> che importa non viene mai espressa con un sostantivo, ma con un <b>pronome neutro</b>, con l’<b>infinito</b> semplice o con un’infinitiva, con ut (o ne) e il congiuntivo, con una proposizione interrogativa indiretta.</p>

<ul>
	<li><p>Caesar dicere solebat non tam <b>sua</b>, quam <b>rei publicae interesse</b> ut salvus esset. (Cic.) <i>Cesare soleva dire che importava non tanto a lui, quanto allo Stato che fosse salvo (la sua salvezza).</i></p></li>
	
	<li><p><b>Mea interest</b> hoc. <i>Mi interessa ciò.</i></p></li>
	
	<li><p><b>Omnium interest</b> recte facere. (Cic.) <i>Interessa a tutti agire onestamente (= è nell’interesse di tutti...).</i></p></li>
	
	<li><p><b>Tua</b> et <b>mea</b> maxime <b>interest</b> te valere. (Cic.) <i>A te e a me importa moltissimo che tu stia bene (la tua salute).</i></p></li>
	<li><p><b>Mea interest</b> quid sentias. <i>Mi interessa che cosa tu pensi (la tua opinione).</i></p></li>
</ul>

<p>Il <b>fine</b> per cui una cosa importa si esprime con <i><b>ad</b></i> + <b>accusativo</b>.</p>

<ul>
	<li><p>Hoc <b>ad decus</b> civitatis interest. <i>Questo importa per l’onore della città.</i></p></li>
</ul>

<p>Il “<b>quanto</b>” importa, infine, può essere reso con i <b>neutri avverbiali</b> <i>multum, tantum, plus, plurimum, minimum</i> ecc., o con gli <b>avverbi</b> <i>magnopere, magis, maxime, minime</i>, o con i <b>genitivi avverbiali di stima</b> come <i>tanti, quanti, magni, pluris, permagni, parvi, nihili</i>.</p>

<ul>
	<li><p><b>Magni</b> ad honorem nostrum interest ad urbem me venire. (Cic.) <i>Importa molto, per il nostro onore, che io venga (= la mia venuta) a Roma.</i></p></li>
	<li><p><b>Permagni</b> nostra interest te esse Romae. (Cic.) <i>A noi importa moltissimo che tu sia (= la tua presenza) a Roma.</i></p></li>
</ul>

<h3>OSSERVAZIONE</h3>

<p>Espressioni del tipo «a me console importa», «a noi cittadini importa» sono così rese in latino: <i>mea, qui consul sum, interest; nostra, qui cives sumus, interest</i> (mai, quindi, mea consulis, nostra civium interest). Es.: <i>Interĕrat <b>vestra, qui</b> patres estis, liberos vestros hic discere</i>. (Plin. Iun.) «Importava a voi, (che siete) padri, che i vostri figli studiassero qui».</p>

<div class="def">
<p><b>NOTE</b></p>

<ol>
	<li><p><i><b>Interest</b></i> è la forma impersonale di intersum, un composto di sum che significa «essere in mezzo», «partecipare», «intercorrere» (riferito al tempo e allo spazio), «differenziarsi». Es.: Inter castra Pompei atque Caesaris flumen tantum interĕrat. (Caes.) «Tra l’accampa mento di Pompeo e di Cesare c’era soltanto un fiume». <i>Nos publicis consiliis nullis <b>intersŭmus</b></i>. (Cic.) «Noi non partecipiamo a decisioni pubbliche». <i>Inter primum et sextum consulatum sex et quadraginta anni <b>interfuerunt</b></i>. (Cic.) «Tra il primo e il sesto consolato intercorsero quarantasei anni». <i>Inter hominem et beluam hoc maxime <b>interest</b>, quod</i>... (Cic.) «Tra l’uomo e la bestia c’è soprattutto questa differenza, che...».</p></li>

	<li><p><i><b>Rēfert</b></i> è composto di <i>rēs</i> e <i>fert</i>; come si rileva dalla quantità, non va fatto derivare da rĕfero, che è composto col prefisso <i>rĕ</i>‐ (come rebello, recedo, recipio ecc.). Gli ablativi <i>meā, tuā, nostrā, vestrā</i> deriverebbero appunto dalla concordanza con <i>rē</i> di cui <i>rēfert</i> è composto, per cui <i>mea refert hoc</i> corrisponde a: <i>rē meā fert hoc</i>, «questo porta (si svolge) secondo il mio interesse». La costruzione sarebbe poi passata per analogia al verbo interest, che in questa costruzione viene usato col medesimo significato.</p></li>
</ol>
</div>

<h2>Genitivo con i verbi di memoria</h2>

<p>I verbi di memoria <i><b>memini, reminiscor</b></i>, «ricordarsi» e obliviscor, «dimenticare», «dimenticarsi», reggono il genitivo della persona di cui ci si ricorda o dimentica: <i>memini <b>Catonis</b></i>, «mi ricordo di Catone»; reggono invece di preferenza l’accusativo della cosa di cui ci si ricorda (ma è ammesso anche il genitivo): <i>meminisse <b>beneficia / beneficiorum</b></i>, «ricordarsi dei benefici»; reggono sempre l’accusativo se la cosa è espressa con un pronome o aggettivo neutro: <i>memini <b>hoc, id, illud, multa</b></i>. </p>


<ul>
	<li><p><b>Vivorum</b> memini, nec tamen <b>Epicuri</b> licet oblivisci. (Cic.) <i>Mi ricordo dei vivi, ma tuttavia non è possibile dimenticare Epicuro.</i></p></li>
	<li><p>Reminisceretur <b>veteris incommodi</b> populi Romani. (Caes.) <i>Si ricordasse dell’antica sconfitta del popolo romano.</i></p></li>
	<li><p>Obliviscere <b>caedis</b> atque <b>incendiorum</b>. (Cic.) <i>Diménticati della strage e degli incendi.</i></p></li>
	<li><p>Boni cives patriae <b>beneficia</b> meminerunt. (Cic.) <i>I buoni cittadini ricordano i benefici della patria.</i></p></li>
	<li><p>Senes <b>omnia</b> quae curant meminerunt. (Cic.) <i>I vecchi si ricordano di tutto quello di cui si prendono cura.</i></p></li>
</ul>

<p>L’espressione impersonale <i><b>mihi (tibi, nobis...) venit in mentem</i></b>, «mi viene, ti viene, ci viene in mente», vuole il <b>genitivo della persona o della cosa</b> che viene in mente; se però la cosa che viene in mente è espressa con un pronome o aggettivo neutro va in nominativo e la costruzione diventa personale.</p>

<ul>
	<li><p>Vēnit mihi <b>Platonis</b> in mentem. (Cic.) <i>Mi è venuto in mente (di) Platone.</i></p></li>
	<li><p>Cui enim <b>omnium hominum</b> in mentem non vĕnit? (Gell.) <i>A chi infatti non viene in mente di tutti gli uomini?</i></p></li>
	<li><p><b>Omnia</b> veniebant Antonio in mentem. (Cic.) <i>Ad Antonio venivano in mente tutte le cose.</i></p></li>
</ul>

<p>I verbi di memoria <i>recordor</i>, «ricordare», «ricordarsi»; admonĕo, commonĕo, commonefacio, «rammentare», «far ricordare» ad altri, «richiamare alla memoria» di altri, prevedono invece altre costruzioni:</p>

<ul>
	<li><p><i><b>recordor</b></i> si costruisce con <i><b>de</b></i> + <b>ablativo</b> della persona: recordari de amicis, «ricordarsi degli amici»; e di preferenza con l’accusativo della cosa (ma anche <b><i>de</i></b> + <b>ablativo</b> o, raramente, il genitivo) o di norma se la cosa è espressa con un pronome o aggettivo neutro:<i> recordor <b>hoc, id, illud, multa; tuas virtutes / de tuis virtutibus recordor</b></i>, «mi ricordo delle tue virtù»;</p>
	
	<ul>
		<li><p>Recordare <b>de ceteris</b>, quos adesse huic vides. (Cic.) <i>Ricòrdati degli altri, che vedi che difendono costui.</i></p></li>
		<li><p>Recordabuntur Galli <b>priorem libertatem</b>. (Tac.) <i>I Galli si ricorderanno dell’antica libertà.</i></p></li>
		<li><p>Non denique <b>communes</b> belli <b>casus</b> recordabantur. (Caes.) <i>Non si ricordavano, insomma, delle vicende comuni di ogni guerra.</i></p></li>
		<li><p><b>Externa</b> libentius quam <b>domestica</b> recordor. (Cic.) <i>Ricordo più volentieri esempi stranieri, che nazionali.</i></p></li>
	</ul>
</li>

<li><p><i><b>admonĕo, commonĕo</b></i>, commonefacio si costruiscono con l’accusativo della persona a cui si fa ricordare: te admoneo..., «ti faccio ricordare...», e il genitivo o <i><b>de</b></i> + <b>ablativo</b> della cosa ricordata: ...officiorum / de officiis», «...i tuoi doveri», oppure con l’accusativo se la cosa è espressa con un pronome o aggettivo neutro: <i><b>te</b> admoneo <b>hoc, id, illud, multa</b></i>.</p>

	<li><p>Catilina admonebat <b>alium egestatis</b>, alium <b>cupiditatis suae</b>. (Sall.) <i>Catilina rammentava a uno la sua indigenza, a un altro la sua cupidigia.</i></p></li>
	<li><p><b>De moribus</b> civitatis tempus admonuit. (Sall.) <i>L’occasione mi ha fatto ricordare i costumi della cittadinanza.</i></p></li>
</li>
</ul>

<h3>OSSERVAZIONI</h3>

<ol>
	<li><p>Il genitivo dipendente dai verbi di memoria generalmente ha valore <b>oggettivo</b>, quindi con i pronomi personali si usano le forme nostri e vestri. Es.: <i>Etiam nunc <b>nostri</b> vobis in mentem veniat</i>. (Gell.) «Vi venga ancora in mente di noi».</p></li>
	
	<li><p>L’espressione venit in mentem può reggere anche <i><b>de</i> + ablativo</b> della cosa, più raramente il nominativo come in italiano. Es.: <i>Mihi <b>de ista re</b> in mentem venit</i>. (Gell.) «Mi viene in mente di codesta cosa». <i>Numquam ea res tibi tam belle in mentem venire potuisset</i>. (Cic.) «Quella cosa non ti sarebbe mai potuta venire in mente tanto a proposito»</p></li>
</ol>

<section>
<a href="genitivo_agg_part.html">&#171;Genitivo dipendente da aggettivi e da participi</a>
<a href="index.html">Index</a>
<a href="dativo.html">Dativo &#187;</a>
</section>

</div>

</body>
</html>
