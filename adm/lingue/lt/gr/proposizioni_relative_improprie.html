<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Proposizioni relative improprie"/>
  <title>Proposizioni relative improprie</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
 
<div class="content">

<h1>Proposizioni relative improprie</h1>

<p>Sono dette <b>improprie</b> le relative che <b>assumono il valore di una proposizione complementare indiretta</b>, o <b>avverbiale</b>. Hanno il verbo generalmente al <b>congiuntivo</b>, talvolta all’<b>indicativo</b>; quanto all’<b>uso dei tempi</b>, si comportano come le proposizioni complementari indirette di cui assumono il valore.</p>

<p>Possono essere:</p>

<ul>
	<li><p><b>relative finali</b>;</p>
	
	<ul>
		<li><p>Magistratus, <b>qui</b> (= ut ii) ei bello <b>praesint</b>, deliguntur. (Caes.) <i>Vengono scelti dei magistrati, che comandino quella guerra.</i></p></li>
	</ul>
	</li>

<li><p><b>relative consecutive</b>;</p>

<ul>
	<li><p>Neque <b>tam</b> remisso animo quisquam omnium fuit, <b>qui</b> (= ut is) eā nocte <b>conquievĕrit</b>. (Caes.) <i>E nessuno fu così negligente, da chiuder occhio quella notte.</i></p></li>
</ul>
</li>

<li><p><b>relative causali</b>, spesso col pronome relativo accompagnato da <i>ut, utpŏte, quippe</i>;</p>

	<li><p>Maluĭmus iter facere pedibus, <b>qui</b> (= cum, o quod) incommodissime <b>navigavissemus</b>. (Cic.) <i>Preferimmo fare il viaggio a piedi, noi che (= giacché) avevamo navigato con molto disagio.</i></p></li>

	<li><p>Ea nos, <b>utpŏte qui</b> nihil contemnere <b>soleamus</b>, non pertimescebamus. (Cic.) <i>Non temevamo ciò, come coloro che sono (giacché siamo) abituati a non trascurare niente.</i></p></li>
</ul>
</li>

<li><p><b>relative concessive</b> o <b>avversative</b>;</p>

<ul>
	<li><p>Quis est, qui C. Fabricii, M. Curii non cum caritate memoriam usurpet, <b>quos</b> (= quamvis eos) numquam <b>vidĕrit</b>? (Cic.) <i>Chi vi è che non ricordi con rispettoso affetto Gaio Fabrizio e Manio Curio, pur non avendoli mai visti?</i></p></li>
</ul>
</li>

<li><p><b>relative ipotetiche</b>;</p>

<ul>
	<li><p>Haec <b>qui</b> (= si quis) <b>videat</b>, nonne cogatur confitēri deos esse? (Cic.) <i>Chi (= se qualcuno) vedesse questo, non sarebbe costretto a confessare che gli dèi esistono?</i></p></li>
</ul>

<li><p><b>relative limitative</b> o <b>restrittive</b>, talvolta col pronome relativo accompagnato da <i>quidem</i> o da <i>modo</i>.</p>

	<ul>
		<li><p>Catonis orationes sunt amplius centum quinquaginta, <b>quas quidem</b> adhuc <b>invenĕrim</b> et <b>legĕrim</b>. (Cic.) <i>Le orazioni di Catone sono più di centocinquanta, quelle almeno che finora io ho trovato e letto.</i></p></li>
	</ul>
</li>
</ul>

<h4>OSSERVAZIONI</h4>

<ol>
	<li><p>Hanno <b>natura consecutiva</b> le proposizioni relative introdotte:</p>
	
	<ul>
		<li><p>da <b>espressioni negative</b> e <b>interrogative retoriche</b> del tipo: <i>nemo (nullus) est qui</i> («non c’è nessuno che»); <i>nemo invenītur, reperītur qui</i> («non si trova nessuno che»); <i>nihil est quod</i> («non c’è nulla che»); <i>nihil habeo quod</i> («non ho nulla che, da»); <i>quis est qui</i>? («chi c’è che?», senso: nessuno); <i>quid est quod</i>? («che cosa c’è che?», senso: niente). Es.: <i><b>Quis est</b>, qui Tarquinium non <b>odĕrit</b></i>? (Cic.) «Chi c’è che non odi Tarquinio?»;</p></li>

		<li><p>da <b>espressioni indeterminate</b> del tipo: <i>non desunt qui</i> («non mancano di quelli che», cioè «ci sono di quelli che»); <i>existunt, inveniuntur, reperiuntur qui</i> («esistono, si trovano di quelli che»); <i>pauci sunt illi qui</i> («sono pochi quelli che»), <i>sunt quidam... qui</i> («vi sono certuni che»); <i>ego sum qui, ego sum unus qui</i> («io sono colui che, il solo che»). Es.: <i><b>Sunt qui censeant</b> unā animum et corpus occidĕre</i>. (Cic.) «Ci sono di quelli che credono che l’anima e il corpo periscano insieme»;</p></li>
		
		<li><p>dagli aggettivi <i><b>dignus, indignus, aptus, idoneus</b></i> ecc. Es.: <i>Livianae fabulae non satis dignae sunt, quae itĕrum legantur</i>. (Cic.) «I drammi di Livio (Andronico) non sono abbastanza degni di esser letti una seconda volta».</p></li>
</ul>
</li>

<li><p>Possono avere l’<b>indicativo</b> le <b>relative consecutive</b> che esprimono obbiettivamente la realtà di un fatto. Es.: <i>Nemo iustus esse potest, <b>qui</b> mortem <b>timet</b></i>. (Cic.) «Non vi può essere alcun giusto che tema la morte». <i>Sunt bestiae quaedam, <b>in quibus inest</b> aliquid simile virtutis</i>. (Cic.) «Ci sono certe bestie, nelle quali c’è qualcosa di simile alla virtù».</p></li>

<li><p>Le relative causali possono avere anche il verbo all’indicativo. Es.: <i>Habeo senectuti gratiam, <b>quae</b> mihi sermonis aviditatem auxit</i>. (Cic.) «Rendo grazie alla vecchiaia, che (giacché) mi ha accresciuto la brama di conversare».</p></li>

<li><p>Sono <b>relative limitative</b> svincolate dalle norme della <i>consecutio temporum</i> le espressioni</p>

<ul>
	<li><p>col congiuntivo: <i>quod sciam</i> («per quanto ne so, io ne sappia»); <i>quod meminĕrim</i> («per quel che ricordo», «per quanto io ricordi») ecc.;</p></li>
	
	<li><p>con l’indicativo: <i>quod ad me attĭnet</i> («per quanto mi riguarda»); <i>quantum in me, in te est</i> («per quanto sta in me, in te»); <i>quantum possum</i> («per quanto io posso, possa») ecc.</p></li>
</ul>
</li>

<li><p>Si ricorda che la proposizione col nesso relativo non è una proposizione relativa. Per altre particolarità del pronome relativo (assorbimento del dimostrativo, attrazione, prolessi, concorrenza), v. parr. 35.6.1 - 4.</p></li>
</ol>

<section aria-label="End">
<a href="proposizioni_aggettive.html">&#171; Proposizioni aggettive</a>
<a href="index.html">Index</a>
<a href="proposizioni_relative_improprie.html">Proposizioni relative improprie &#187;</a>
</section>

</div>

</body>
</html>
