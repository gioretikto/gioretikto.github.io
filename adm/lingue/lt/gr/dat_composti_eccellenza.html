<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Dativo con verbi composti"/>
    <title>Dativo con verbi composti</title>
    <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
      
<div class="content">

<h1>Dativo con verbi composti</h1>

<p>Molti verbi composti con <b>preposizione</b> (<i>ad, ante, cum, in, ob, post, prae, sub</i> ecc.), come <i>adiungo, addo, accedo, inicio, confĕro, infĕro, impono</i> ecc., si costruiscono col <b>dativo</b> oppure, <b>ripetendo la preposizione</b>, col <b>caso da essa richiesto</b>.</p>

Questa seconda forma si usa di norma con i composti di <i>cum</i> (<i>confěro, coniungo, committo, communico</i> ecc.), e di preferenza con gli altri verbi quando si esprime l’idea di luogo o di moto reale; si costruiscono col dativo, invece, quando sono usati in senso traslato. Perciò si dirà:</p>

<ul>
	<li><p><b>inferre</b> bellum alicui <i>muovere guerra a qualcuno</i></p></li>
	<li><p><b>inferre</b> signa in hostes <i>muovere le insegne (l’esercito) contro i nemici</i></p></li>
	<li><p><b>inicere</b> terrorem hostibus <i>incutere terrore nei nemici</i></p></li>
	<li><p>se <b>in medios hostes inicere</b> <i>lanciarsi in mezzo ai nemici</i></p></li>
	<li><p><b>conferre</b> arma <b>cum aliquo</b> <i>combattere con uno</i></p></li>
	<li><p>manum <b>committere Teucris</b> (Verg.) <i>venire alle mani con i Troiani</i></p></li>
	<li><p>Tauros adiungit <b>aratro</b> rusticus. (Tib.) <i>Il contadino aggioga i buoi all’aratro.</i></p></li>
	<li><p>Propius <b>ad veritatem</b> accedere. (Cic.) <i>Accostarsi di più alla verità.</i></p></li>
	<li><p>Conferre parva <b>magnis</b>. (Cic.) <i>Paragonare le cose piccole con le grandi.</i></p></li>
	<li><p>Conferte hanc pacem <b>cum illo bello</b>. (Cic.) <i>Mettete a confronto la pace presente con la guerra di allora.</i></p></li>
</ul>

<h2>Dativo con verbi di eccellenza</h2>

<p>Si dicono verbi di eccellenza alcuni verbi che significano «<b>precedere</b>», «<b>superare</b>», sia in senso morale che reale, come <i>antecedo, antecello, anteĕo, antēsto, excello, praecedo, praecurro, praesto, supero, vinco</i>. Reggono generalmente il <b>dativo</b> o l’<b>accusativo</b> della persona che si supera e l’<b>ablativo della cosa</b> in cui si eccelle (ablativo di limitazione).</p>

<ul>
	<li><p>Crotoniatae <b>omnibus</b> corporum viribus antisteterunt. (Cic.) <i>I Crotoniati superarono tutti in forza fisica.</i></p></li>
	<li><p>Scandinavia magnitudine <b>alias insulas</b> antestat. (Mela) <i>La Scandinavia supera le altre isole in estensione.</i></p></li>
	<li><p>Nostri maiores prudentia <b>ceteris gentibus</b> praestiterunt. (Cic.) <i>I nostri antenati furono superiori alle altre genti in sapienza.</i></p></li>
	<li><p>Galli virtute <b>ceteros mortales</b> praestabant. (Liv.) <i>I Galli superavano in valore tutti gli altri uomini.</i></p></li>
</ul>

<h4>OSSERVAZIONI</h4>

<ol>
	<li><p><i>Praesto</i> esprime di preferenza la persona al dativo.</p></li>
	
	<li><p>Excello può esprimere la persona (sempre al plurale) con il dativo oppure con <i>inter</i> e l’accusativo: <i>excellere <b>omnibus / inter omnes</b></i>.</p></li>
	
	<li><p><i>Praecedo, praecurro, supero</i> e <i>vinco</i> reggono sempre l’accusativo della persona. Es.: <i>Helvetii <b>reliquos Gallos</b> virtute praecedunt</i>. (Caes.) «Gli Elvezi superano in valore gli altri Galli».</p></li>
	
	<li><p>Quando la misura “di quanto” si è superiori è espressa in modo generico con un avverbio («(di) molto», «(di) poco» ecc.), questo assume la terminazione in -<i><b>o</b></i> dell’ablativo di misura. Es.: <i>Iulius Paulus et Iulius Civilis <b>multo</b> ceteros anteibant</i>. (Tac.) «Giulio Paolo e Giulio Civile superavano (di) molto tutti gli altri».</p></li>
</ol>

<section>
<a href="dativo_verbi_passiva.html">&#171;Costruzione passiva dei verbi che reggono il dativo</a>
<a href="index.html">Index</a>
<a href="doppio_dativo.html">Doppio Dativo &#187;</a>
</section>

</div>

</body>
</html>
