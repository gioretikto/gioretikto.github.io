<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Proposizioni complementari dirette introdotte da quin"/>
  <title>Proposizioni complementari dirette introdotte da quin</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
 
<div class="content">

<h1>Proposizioni complementari dirette introdotte da quin</h1>

<p>La congiunzione quin («che non», «di non») introduce una proposizione complementare diretta con funzione soggettiva e oggettiva rispetto a proposizioni o espressioni negative o interrogative retoriche di senso negativo. Il verbo della complementare diretta è al <b>congiuntivo</b>, secondo le regole della <i>consecutio tempŏrum</i>.</p>

<p>La proposizione complementare diretta introdotta da quin dipende da:</p>

<ul>
	<li><p><b>espressioni di dubbio negative</b> o di <b>senso negativo</b>, come non dubito <i>quin, nemo dubitat quin, non est dubium quin, suspicio non abest quin</i> («non manca il sospetto che»); oppure: <i>quis dubitat quin?</i> (interrogativa retorica = <i>nemo dubitat quin</i>); <i>quis dubitare potest
quin? (= nemo dubitare potest quin</i>) e simili. Nel caso di queste espressioni <b>si applica in pieno la <i>consecutio tempŏrum</i></b> del congiuntivo, poiché la circostanza che segue può essere <b>contemporanea, anteriore</b> o <b>posteriore</b> rispetto al verbo reggente;</p>

<ul>
	<li><p>Non dubito <b>quin</b> tibi id molestum <b>sit</b>. (Cic.) <i>Non dubito che ciò ti sia molesto.</i></p></li>
	<li><p>Non dubito <b>quin</b> vobis <b>satisfecĕrim</b>. (Cic.) <i>Non dubito di avervi soddisfatti.</i></p></li>
	<li><p>Non dubitat, <b>quin</b> brevi <b>sit</b> Troia <b>peritura</b>. (Cic.) <i>Non dubita che in breve tempo Troia cadrà.</i></p></li>
</ul>
</li>

<li><p><b>espressioni particolari</b>, come <i>facere non possum quin</i> («non posso fare a meno di»); <i>fiĕri non potest quin</i> («non si può fare a meno di»); <i>non multum (paulum) abest quin</i> («non manca molto, manca poco che»); <i>praeterire non possum quin</i> («non posso tralasciare di»);
<i>silentio praeterire non possum quin</i> («non posso passare sotto silenzio che»); <i>non moror, nullam interpono moram quin</i> («non pongo alcun indugio, impedimento a»); <i>non (nihil) praetermitto quin</i> («non tralascio di»); <i>vix (aegre) abstineo, me contineo quin</i> («a stento mi
trattengo, non posso trattenermi dal») ecc. Nel caso di queste espressioni si usano soltanto il congiuntivo presente e imperfetto, poiché la circostanza che segue di solito è posta in rapporto di contemporaneità col verbo reggente.</p>

<ul>
	<li><p>Facere non possum <b>quin</b> cotidie ad te <b>mittam</b> litteras. (Cic.) <i>Non posso fare a meno di inviarti ogni giorno una lettera.</i></p></li>
	
	<li><p>Germani retinēri non potuĕrant <b>quin</b> in nostros tela <b>conicĕrent</b>. (Caes.) <i>Non si erano potuti trattenere i Germani dallo scagliar dardi contro i nostri.</i></p></li>
	
	<li><p>Milites aegre sunt retenti, <b>quin</b> oppidum <b>inrumpĕrent</b>. (Caes.) <i>I soldati a stento furono trattenuti dall’invadere la città.</i></p></li>
</ul>
</li>
</ul>

<h4>OSSERVAZIONI</h4>

<ol>
	<li><p>Quin conferisce alla proposizione complementare diretta senso positivo; perciò, se questa deve esprimere senso negativo, bisogna aggiungere un’altra negazione (per es. <i>non</i>). Es.: <i>Non dubito quin verum dixĕris</i>, «Non dubito che tu abbia detto la verità», cioè: «Sono sicuro che hai detto la verità». Invece: <i>Non dubito quin verum non dixĕris</i>, «Non dubito che tu non abbia detto la verità», cioè: «Sono sicuro che non hai detto la verità».</p></li>
	
<li><p>Dubito, non dubito quando sono seguiti dall’infinito significano «esitare», «non esitare», «temere», «non temere» a fare una cosa. Es.: <i>Ea <b>nubere</b> illi <b>dubitabat</b></i>. (Sall.) «Essa esitava a sposarlo».</p></li>
</ol>

<h5>NOTA</h5>

<p><b><i>Quin</i></b> è formato dall’ablativo arcaico dell’interrogativo-indefinito <i>qui</i> (= <i>quo</i>, «in che modo») e dalla negazione -<i>ne</i>, e significa propriamente «in che modo non», «perché non». Introduce un congiuntivo potenziale in un costrutto che originariamente era di tipo paratattico, cioè formato da due proposizioni indipendenti, come ad esempio <i>Non dubito: quin tibi id molestum sit?</i> «Non dubito: in che modo ciò non potrebbe esserti molesto?». Con il passaggio al costrutto ipotattico con la complementare diretta, <i>quin</i> ha perso l’originale significato negativo proprio.</p>

<section>
<a href="complementari_ut_ne.html">&#171; Proposizioni complementari dirette introdotte da ut (negazione ne)</a>
<a href="index.html">Index</a>
<a href="complementari_verba_timendi.html">Proposizioni complementari dirette rette dai verba timendi &#187;</a>
</section>

</div>

</body>
</html>
