<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Pronomi e aggettivi possessivi"/>
  <title>Pronomi e aggettivi possessivi</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
   
<div class="content">

<h1>Pronomi e aggettivi possessivi</h1>

<p>I pronomi possessivi possono essere usati anche con funzione di aggettivi. Es.:</p>

<ul>
	<li><p><i>Domus <b>mea</b> (aggettivo) amplior est quam <b>tua</b> (pronome).</i> «La mia casa è più grande della tua».</p></li>
</ul>

<p>Essi sono:</p>

<table>
<thead>
<th>PERSONA</th><th colspan="2">SINGOLARE</th> <th colspan="2">PLURALE</th>
</thead>

<tbody>
<tr><td>1<sup>a</sup></td> <td><b>meus, mea, meum</b></td>  <td><i>mio</i></td> <td><b>noster, nostra, nostrum</td></b>  <td><i>nostro</td></tr>
<tr><td>2<sup>a</sup></td> <td><b>tuus, tua, tuum</b></td>  <td><i>tuo</i></td> <td><b>vester, vestra, vestrum</td></b> <td><i>vostro</td></tr>
<tr><td>3<sup>a</sup></td> <td><b>suus, sua, suum</b></td> <td><i>suo (rifl.)</i></td>  <td><b>suus, sua, suum</td></b> <td><i>loro (rifl.)</td></tr>
</tbody>
</table>

<p>I possessivi si declinano come gli <b>aggettivi della prima classe</b>; non hanno il vocativo, tranne <i>noster</i> che fa regolarmente <i>noster</i>, e <i>meus</i>, che di norma ha la forma mi, ma unito al vocativo Deus può fare anche meus. Es.: <i><b>Mi</b> Deus</i>!, opp. <i>Deus <b>meus</b></i>! («O mio Dio!»).</p>

<p>I possessivi possono essere rafforzati con la particella enclitica <b><i>-pte.</i></b> Es.:</p>

<ul>
	<li><p><i>Arbores mea<b>pte</b> manu sevi</i>. «Ho piantato gli alberi di mia propria mano».</p></li>
</ul>

<p>Gli aggettivi possessivi in latino spesso vengono <b>sottintesi</b>, a meno che non risultino necessari per il senso. Si osservino i seguenti esempi:</p>

<ul>
	<li><p><i>Totam vitam in philosophĭa consumpsi</i> «Ho trascorso tutta la mia vita nella filosofia».</p></li>
</ul>

<p>In questo caso non è necessario esprimere l’aggettivo possessivo, in quanto per il senso non si può riferire che al soggetto.</p>

<ul>
	<li><p><i>Epistulam tuam nondum accepĕram</i> «Non avevo ancora ricevuto la tua lettera».</p>
</ul>

<p>In questo caso l’aggettivo possessivo va espresso, onde evitare ambiguità di senso.</p>

<p>Dall’ultima frase si può rilevare che l’aggettivo possessivo va posposto al nome; se però esprime un significato di particolare rilievo, si antepone. Es.:</p>

<ul>
	<li><p><i>Frustra negare temptas: nam meis oculis rem vidi.</i> «Invano tenti di negare: infatti ho visto la cosa (proprio) con i miei occhi».</p></li>
</ul>

<h2>Senso riflessivo e senso non riflessivo dei pronomi e degli aggettivi possessivi</h2>

<p>Come i pronomi personali da cui derivano, anche i possessivi di 1<sup>a</sup> e 2<sup>a</sup> persona <b>meus, tuus, noster, vester</b> hanno senso riflessivo quando sono riferiti al soggetto della proposizione in cui si trovano; hanno senso non riflessivo, invece, quando sono riferiti a un termine diverso dal soggetto, o al soggetto di una proposizione diversa da quella in cui si trovano.</p>

<ul>
	<li><p>(Ego) deambulo cum fratre <b>meo</b>. Passeggio con mio fratello. (senso riflessivo)</p></li>
	<li><p>(Tu) deambulas cum fratre <b>tuo</b>. Passeggi con tuo fratello. (senso riflessivo)</p></li>
	<li><p>(Ego) deambulo cum fratre <b>tuo</b>. Passeggio con tuo fratello. (senso non riflessivo)</p></li>
	<li><p>(Tu) deambulas cum fratre <b>meo</b>. Passeggi con mio fratello. (senso non riflessivo)</p></li>
</ul>

<p>Il possessivo di <b>3<sup>a</sup></b>, <i><b>suus</b></i> persona ha sempre significato <b>riflessivo</b>, concorda col nome a cui si riferisce in genere, numero e caso, senza tener conto se il soggetto è singolare o plurale; in italiano, invece, se il soggetto è singolare si rende con «suo», se è plurale con «loro».</p>

<ul>
	<li><p>Miles probat ducem <b>suum</b>. Il soldato stima il suo comandante.</p></li>
	<li><p>Milites probant ducem <b>suum</b>. I soldati stimano il loro comandante.</p></li>
	<li><p><i>Mater filios <b>suos</b> diligit</i> «La madre ama i suoi (propri) figli»</p></li>
	<li><p><i>Mater pullos <b>suos</b> defendit</i>. «La madre difende i suoi cuccioli»</p></li>
	<li><p><i>Cives patriam suam amant</i>. «I cittadini amano la loro patria.»</p></li>
	<li><p><i>Dux milites suos ducit</i> «Il generale conduce i suoi soldati»</p></li>
	<li><p><i>Caesar in urbe sua deus est. (Ov.)</i> «Cesare nella sua città è un dio».</p></li>
	<li><p><i>Milites de sua salute desperabant. (Ces.) </i> «I soldati disperavano della loro salvezza.»</p>
	<li><p><i>Duces milites suos ducunt</i> «I generali conducono i loro soldati»</p></li>
</ul>

<p>Quando il possessivo di 3<sup>a</sup> persona ha valore non riflessivo, in quanto riferito a un termine diverso dal soggetto, in latino si esprime con:</p>

<ul>
	<li><p><b>eius</b>, se è riferito a un nome singolare (in ital. «suo», «sua»);</p></li>
	<li><p><b>eorum, earum</b>, se è riferito a un nome plurale (in ital. «loro»).</p></li>
</ul>

<ul>
	<li><p><i>Deum agnoscis ex operibus eius. (Cic.)</i> «Riconosci la divinità dalle opere sue (= di lui)».</p></li>
	<li><p><i>Dux legionibus earum vexilla restituit.</i> «Il comandante restituì alle legioni le loro (= di esse) insegne.»</p></li>
	<li><p><i>Probamus Socratem propter eius probitatem.</i> «Stimiamo Socrate per la sua onestà».</p></li>
	<li><p><i>Probamus philosophos propter eorum praecepta.</i> «Stimiamo i filosofi per i loro insegnamenti».</p>
</ul>

<p>Il possessivo si esprime con <b>eius, eorum, earum</b> anche quando, pur riferito ad un soggetto, ne specifica un altro della stessa proposizione:</p>

<ul>
	<li><p><i>Domina et eius ancilla rus pervenerunt.</i> «La padrona e la sua ancella giunsero in campagna.</p></li>
	<li><p><i>Galli et eorum socii profligati sunt.</i> «I Galli e i loro alleati furono sopraffatti.</p></li>
</ul>

<p>I possessivi di 1<sup>a</sup> e 2<sup>a</sup> persona usano le stesse forme in senso sia riflessivo sia non riflessivo. Es:</p>

<ul>
	<li><p><i>Vestra solum amatis.(Cic.)</i> «Amate solo le vostre cose. <i>(uso riflessivo)</i>»</p></li>
	<li><p><i>Dux ego vester eram.(Virg.)</i> «Io ero la vostra guida <i>(uso non riflessivo)</i>».</p></li>
</ul>

<h3>OSSERVAZIONI</h3>

<ol>
	<li><p>Traducendo dall’italiano, in pratica, si usa il riflessivo suus quando si può sostituire “suo” con
“proprio”.</p>
	<ul>
		<li><p><i>Leones praedam suam defendunt</i>. «I leoni difendono la loro preda». (difendono la “propria” preda, cioè la preda dei leoni: quindi è riflessivo.</p></li>
	</ul>

	<p>Invece:</p>
		<ul>
			<li><p><i>Metellus Iugurtham et eius elephantos cepit</i>. «Metello catturò Giugurta e i suoi elefanti».
(non si può dire: i “propri” elefanti, che significherebbe gli elefanti di Metello, ma gli elefanti “di lui”, cioè di Giugurta: quindi non è riflessivo.)</p></li>
		</ul>
		
	</li>
	
	<li><p>Non si ha senso riflessivo in frasi che presentano due soggetti del tipo: «Il comandante e i suoi soldati caddero in battaglia».<i>Dux <b>eiu</b>sque milites ceciderunt in proelio</i>; in questo caso, infatti, è come se fosse: «Il comandante cadde, e i suoi soldati caddero».</p></li>

</li>
</ul>

<h2>Aggetivvi possessi nelle lingue romanze</h2>

<p>In latino, come si è visto, l’aggettivo possessivo generalmente viene omesso quando non è indispensabile per la chiarezza del senso; in francese, invece, il possessivo viene sempre espresso: Donnez moi <b>mes</b> gants. «Datemi i guanti». Il pleut, prends <b>ton</b> parapluie. «Piove, prendi l’ombrello». Il est parti avec <b>sa</b> mère. «È partito con la madre». Anche in una lettera, mentre noi ad esempio cominciamo scrivendo: «Caro Paolo...», in francese si aggiunge il possessivo: <b>Mon</b> cher Paul...
In italiano l’aggettivo possessivo può essere preceduto dall’articolo: «il mio cappello», «il tuo amico»; nelle altre lingue, invece, generalmente quando c’è il possessivo si omette l’articolo; perciò le stesse espressioni sono rese: in francese <b>mon</b> chapeau, <b>ton</b> ami; in spagnolo <b>mi</b> sombrero, <b>tu</b> amigo; in inglese my hat, your friend; in tedesco mein Hut, dein Freund.</p>

<p>Si osservi che in latino si usa suus sia quando è riferito a un soggetto singolare (mater amat filium suum, «la madre ama suo figlio»), sia quando è riferito a un soggetto plurale (parentes amant filium suum, «i genitori amano il loro figlio»); <b>quest’uso di non distinguere il numero del possessore si è conservato nello spagnolo</b>:</p>

<ul>
	<li><p>Carlos tiene su libro, «Carlo ha il suo libro»,</p></li>
	<li><p>Carlos y Teresa tienen su libro,	«Carlo e Teresa hanno il loro libro».</p></li>
</ul>

<p>Invece in italiano (come si nota dalla traduzione degli esempi), in francese e in romeno i derivati da suus vengono usati soltanto quando il possessore è singolare, mentre quando è plurale si impiegano i derivati da illorum: in italiano loro, in francese leur, in romeno lor.</p>

<section>
<a href="personali.html">&#171;Pronomi personali</a>
<a href="index.html">Index</a>
<a href="dimostrativi.html">Pronomi e aggettivi dimostrativi &#187;</a>
</section>

</div>

</body>
</html>
