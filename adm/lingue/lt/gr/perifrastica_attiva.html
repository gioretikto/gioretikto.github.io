<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La coniugazione perifrastica attiva"/>
	<title>La coniugazione perifrastica attiva</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Domus</a></li>
		<li><a class="navbar" href="index.html">Grammatica</a></li>
	</ul>
</nav>

<article>

<h1>La coniugazione perifrastica attiva</h1>

<p>Il participio futuro attivo e il gerundivo in unione con le voci del verbo <i>sum</i> dànno origine a delle perifrasi che servono a esprimere in latino rispettivamente l’idea di <b>imminenza</b> dell’azione e l’idea di <b>necessità</b>. L’idea di imminenza dell’azione viene comunemente detta coniugazione perifrastica attiva, quella di necessità viene detta <a href="perifrastica_passiva.html">coniugazione perifrastica passiva</a>.</p>

<p>La coniugazione perifrastica attiva è un costrutto costituito dal <a href="participio_futuro.html"><b>participio futuro attivo</b></a> + una voce del <b>verbo sum</b>; serve a indicare l’<b>imminenza dell’azione</b>, l’intenzione o la predestinazione a compierla.</p>

<p>In italiano la perifrastica attiva viene resa con <b>perifrasi</b> del tipo:</p>

<ol type="a">
	<li><p>«sto per»,</p></li>
	<li><p>«mi accingo a»,</p></li>
	<li><p>«sono sul punto di»,</p></li>
	<li><p>«ho intenzione di»,</p></li>
	<li><p>«sono destinato a»;</p></li>
</ol>

<p>nella traduzione il tempo dell’azione è determinato dal tempo del verbo <i>sum</i>. Hanno la coniugazione perifrastica attiva tutti i verbi, attivi e deponenti, purché abbiano il participio futuro. Vediamo alcuni esempi.</p>

<ul>
	<li><p><b>Profecturus</b> sum - <i>Sto per partire/ sono in procinto di partire</i></p></li>
	<li><p>Mediolanum <b>venturus sum</b> Ho intenzione di venire a Milano</p></li>
	<li><p><b>Profecturus</b> eram - <i>Stavo per partire / Ero sul punto di partire/ Ero in procinto di partire</i></p></li>
	<li><p>Bellum scripturus sum, quod populus Romanus cum Iugurtha gessit «Ho l'intenzione di descrivere la guerra che il popolo romano sostenne contro Giugurta.»</p></li>
	<li><p>Effugere nemo id potest, quod futurum est «Nessuno può evitare cioò che è destino che accada.»</p></li>
	<li><p>Classis <b>profectura est</b>. - <i>La flotta sta per partire.</i></p></li>
	<li><p>Orationem dicturus sum, - <i>Sto per pronunciare, un'orazione</i></p></li>
	<li><p>Milites profiligaturi erant - <i>I soldati stavano per (=erano pronti a) combattere</i></p></li>
	<li><p><b>Lecturus</b> sum, eram, ero. - <i>Mi accingo, mi accingevo, mi accingerò a leggere.</i></p></li>
	<li><p>Milites <b>victuri</b> sunt, erant, erunt. <i>I soldati sono, erano, saranno sul punto di vincere.</i></p></li>
	<li><p>Hannibal invasurus erat Italiam. - <i>Annibale stava per invadere l’Italia.</i></p></li>
	<li><p>Cum Hannibal invasurus esset Italiam, Romani milites conscripserunt. - Poiché Annibale stava per invadere l’Italia, i Romani arruolarono i soldati.</i></p></li>
</ul>

<h2>Osservazioni</h2>

<ol>
	<li><p>L’idea di imminenza dell’azione può essere resa anche in altri modi, per esempio con l’espressione in <b><i>eo est ut + congiuntivo</i></b>; questa forma viene usata di norma con le frasi di senso passivo e con i verbi che mancano di participio futuro.</p>

<ul>
	<li><p>Cum iam <b>in eo esset ut comprehenderetur</b>, insidias sibi fieri intellexit. (Nep.) - <i>Quando stava già per essere catturato, si accorse che gli veniva teso un agguato.</i></p></li>
</ul>
</li>

<li><p>La costruzione perifrastica attiva non va confusa con forme simili, come l’infinito futuro o la proposizione interrogativa indiretta. Si osservino i seguenti esempi.</p>

<ul>
	<li><p>Amici sperabant Marcum quam primum <b>remeaturum esse</b>. - <i>Gli amici speravano che Marco tornasse al più presto.</i></p></li>
</ul>

<p>In questo esempio abbiamo un accusativo con l’infinito; non è accettabile la traduzione: «Gli amici speravano che Marco fosse sul punto di tornare al più presto» (o simili).</p>

<ul>
	<li><p>Amici quaesiverunt quando Lucius <b>remeaturus esset</b>. - <i>Gli amici chiesero quando sarebbe tornato Lucio.</i></p></li>
</ul>

<p>In questo esempio abbiamo un’interrogativa indiretta, che indica un’azione da svolgersi nel futuro, ma non imminente; non è accettabile la traduzione: «Gli amici chiesero quando fosse sul punto di tornare Lucio» (o simili).</p></li>
</ol>

<h2>Dal latino all’italiano</h2>

<p>La coniugazione del verbo italiano non ha il participio futuro; tuttavia alcune forme di participio futuro latino si sono conservate in italiano, con valore di aggettivo, come le seguenti.</p>

<ul>
	<li><p><b>Futuro</b>: in latino <i>futurus</i>, da <i>sum</i> («essere»), «che sarà», «che avverrà», «che diventerà».</p></li>
	<li><p><b>Venturo</b>: in latino <i>venturus</i>, da <i>venio</i> («venire»), «che verrà», «che sta per venire», quindi «prossimo».</p></li>
	<li><p><b>Duraturo</b>: in latino <i>duraturu</i>s, da <i>duro</i> («durare»), «che durerà», «destinato a durare».</p></li>
	<li><p><b>Nascituro</b>: in latino <i>nasciturus</i>, da <i>nascor</i> («nascere»).</p></li>
	<li><p><b>Morituro</b>: in latino <i>moriturus</i>, da <i>mori</i> («morire»), «che sta per morire», «destinato a morire presto».</p></li>
</ul>

<p>Il participio futuro latino, come si è visto, non si è conservato in italiano; lo stesso è avvenuto nelle altre lingue romanze e anche per la coniugazione perifrastica attiva. Tuttavia è interessante notare come l’idea dell’imminenza dell’azione o di un futuro immediato venga espressa tuttora con costruzioni di tipo perifrastico sia nelle lingue romanze, sia in quelle anglo-germaniche. Vediamone alcune.</p>

<p>In <b>francese</b>:</p>

<ul>
	<li><p><i>être sur le point de + infinito</i>. Es.: <i>Je suis sur le point de partir</i>. «Sono sul punto di partire»; aller + infinito. Es.: aller faire, «essere per fare»;</p></li>
	<li><p><i>être en train de + infinito</i>. Es.: <i>Je suis en train de partir</i>. «Sto per partire». Questa espressione, oltre
che «stare per fare», significa anche «star (già) facendo» una cosa. Es.: <i>Je suis en train de faire</i>. «Sto facendo».</p></li>
</ul>

<p>In <b>spagnolo</b>:</p>

<ul>
	<li><p><i>estar a punto de + infinito</i>. Es.: <i>Estamos a punto de partir</i>. «Stiamo per partire»;</p></li>
	<li><p><i>estar para + infinito</i>. Es.: <i>Estoy para irme</i>. «Sono sul punto di andarmene». <i>Estaba para pegarle</i>. «Stava per picchiarlo».</p></li>
</ul>

<p>In <b>inglese</b>:</p>
<ul>
	<li><p><i>to be going to + infinito</i>. Es.: <i>We’re going to move (house)</i>. «Stiamo per cambiare casa»;</p></li>
	<li><p><i>to be about to + infinito</i>. Es: <i>The train is about to arrive</i>. «Il treno sta per arrivare». I’m about to make an important decision. «Sto per prendere una decisione importante»;</p></li>
	<li><p><i>to be on the point of + gerundio</i>. Es.: <i>We’re on the point of going</i>. «Siamo sul punto di andarcene».</p></li>
</ul>

<p>In <b>tedesco</b>:</p>

<ul>
	<li><p><i>im Begriff sein / stehen zu + infinito</i>. Es.: <i>Ich bin im Begriff zu gehen</i>. «Sono sul punto di partire»;</p></li>
	<li><p><i>kurz vor</i> + dativo del sostantivo corrispondente. Es.: <i>Wir sind kurz vor der Abfahrt</i>. «Siamo sul punto di partire» (lett.: «Siamo poco prima della partenza»).</p></li>
</ul>

<section aria-label="End">
<a href="capio.html">&#171; Coniugazione di capio, nei tempi costruiti sul tema del presente</a></p>
<a href="index.html">Index</a>
<a href="perifrastica_passiva.html">Perifrastica passiva &#187;</a>
</section>

</article>

</body>
</html>
