<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Preposizioni con l’accusativo e l’ablativo"/>
  <title>Preposizioni con l’accusativo e l’ablativo</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>

<article>

<h1>Preposizioni con l’accusativo e l’ablativo</h1>

<h2>in «in, a, dentro, verso, contro, per»</h2>
<h3>+ accusativo</h3>

<p>DETERMINAZIONE DI LUOGO MOTO A LUOGO: <b>in urbem redire</b>, <i>tornare in città</i></p>
<p>DETERMINAZIONE DI TEMPO <b>in posterum diem differre</b>, <i>rinviare al giorno dopo</i></p>
<p>SIGNIFICATO TRASLATO</p>

<ul>
	<li><p>DIREZIONE O DISPOSIZIONE: comis in <b>uxorem</b> (Plaut.), <i>buono verso la moglie</i></p></li>
	<li><p>DIVISIONE O DISTRIBUZIONE: Gallia est omnis divisa <b>in partes tres</b>. (Caes.) <i>La Gallia nel suo complesso è divisa in tre parti.</i></p></li>
	<li>FINE: Regium <b>in praesidium</b> missa legio (Liv.), legione inviata a Reggio per difesa</p></li>
	<li><p>MODO: <b>hostilem in modum</b> (Liv.), <i>n modo ostile, da nemico, come si fa con i nemici</i></p></li>
</ul>

<h3>+ ablativo</h3>
<p>DETERMINAZIONE DI LUOGO STATO IN LUOGO <b>in urbe</b> esse, <i>stare in città</i></p> 
<p>DETERMINAZIONE DI TEMPO  <b>in bello</b>, in guerra, in tempo di guerra; <b>in pace</b>, <i>in pace, in tempo di pace</i></p>
<p>SIGNIFICATO TRASLATO: DISPOSIZIONE, RELAZIONE : <B>in amicis fideles</b> (Sall.), <i>fedeli verso gli amici</i></p>

<h2>sub «sotto, verso, circa»</h2>

<h3>+ accusativo</h3>

<p>DETERMINAZIONE DI LUOGO MOTO A LUOGO: <b>sub iugum</b> mittere (Caes.), <i>far passare sotto il giogo</i></p>
<p>DETERMINAZIONE DI TEMPO <b>sub vespĕrum</b>, <i>verso sera</i></p>
<p>SIGNIFICATO TRASLATO DIPENDENZA: <b>sub potestatem</b> redigere, <i>ridurre sotto il potere</i></p>

<h3>+ ablativo</h3>

<p>DETERMINAZIONE DI LUOGO STATO IN LUOGO: <b>sub terra</b> habitare (Cic.), <i>abitare sotto terra</i></p>
<p>DETERMINAZIONE DI TEMPO <b>sub divo Augusto</b> (Sen.), <i>sotto il (all’epoca del) divino Augusto</i></p>
<p>SIGNIFICATO TRASLATO DIPENDENZA: <b>sub ea condicione</b> (Cic.), <i>a questa condizione</i></p>

<h2>super «sopra, su, durante, oltre, di là da, intorno a, circa»</h2>

<h3>+ accusativo</h3>

<p>DETERMINAZIONE DI LUOGO super aspidem assidĕre (Cic.), <i>sedersi su un aspide</i></p>
<p>DETERMINAZIONE DI TEMPO super cenam, <i>durante il pranzo</i></p>

<h3>+ ablativo</h3>

<p>DETERMINAZIONE DI LUOGO <b>fronde super viridi</b> requiescere (Verg.), <i>riposare su verdi fronde</i></p>
<p>DETERMINAZIONE DI TEMPO <b>nocte super media</b> (Verg.), <i>durante la notte fonda, nel cuor della notte, dopo la mezzanotte,</i></p>
<p>SIGNIFICATO TRASLATO ARGOMENTO: <b>Hac super re</b> scribam ad te. (Cic.) <i>Ti scriverò su questo argomento.</i></p>

<h2>Le preposizioni e la progressiva scomparsa dei casi</h2>

<p>Nel latino parlato si andò affermando fin dall’epoca classica la tendenza a esprimere le funzioni del sostantivo in forma analitica, cioè a sostituire le funzioni delle desinenze con l’uso di preposizioni, anche quando il costrutto con la sola forma casuale era altrettanto comune e regolare. Un esempio tipico spesso citato è l’espressione di Plauto: <i>ad carnufĭcem dabo, per carnufĭci dabo</i>, «(lo) consegnerò al carnefice», cioè con <i>ad</i> e l’accusativo invece che col più comune dativo. Nella tarda latinità si incontrano sempre più spesso espressioni del tipo: Dixit magister ad discipulos, anziché <i>Dixit magister discipulis</i>, «Disse il maestro ai discepoli»; <i>ostentare ad digitum</i>, invece che ostentare digito, «mostrare al dito»; <i>plenus de aqua</i>, invece che <i>plenus aqua</i>, «pieno di acqua» ecc. Questa tendenza a introdurre le preposizioni in tutti i casi rendeva le desinenze sempre meno indispensabili e accelerava il loro logorio fonetico; la graduale scomparsa delle desinenze a sua volta provocava l’uso via via crescente e sempre più necessario delle preposizioni, finché queste diventarono l’unico mezzo di espressione delle funzioni sintattiche nell’ambito della proposizione.</p>

<h2>Dalle preposizioni latine alle preposizioni italiane</h2>

<p>Molte preposizioni italiane sono la continuazione diretta di quelle latine; altre hanno subìto soltanto piccole mutazioni fonetiche, come si nota dal seguente specchietto:

<p><b>LATINO</b> <i>de ad de in cum su(sum) per intra infra supra subtus circa contra ultra</i></p>
<p><b>ITALIANO</b> <i>di a da in con su per tra fra sopra sotto circa contro oltre</i></p>

<p>Anche in italiano, alcune di queste preposizioni (su, sopra, sotto, circa, oltre) possono essere usate come avverbi.</p>

<p>Approfondiamo l’origine latina di alcune preposizioni italiane:</p>

<p><b>a</b> deriva da <i>ad</i>, che indica principalmente avvicinamento, movimento verso luogo o persona; in alcuni casi però deriva da <i>a</i> o <i>ab</i>, che indica movimento da, come nelle espressioni: prelevare del sangue a un malato, togliere il permesso a qualcuno, sottrarre alla curiosità dei vicini;</p>
<p><b>da</b> deriva dalla preposizione latina de, incrociata con <i>ab</i> o con <i>ad</i>; nel primo caso indica provenienza, moto da luogo; nel secondo caso indica direzione, moto a luogo;</p>
<p><b>sotto</b> deriva da subtus, propriamente un avverbio connesso con la preposizione <i>sub</i>;</p>
<p><b>circa</b> deriva da circa, connessa con circus, «cerchio», che esprime il concetto di spazio circostante, di zona di interesse;</p>
<p><b>senza</b> deriva da (<i>ab</i>)<i>sentia</i>, una forma di ablativo che propriamente significa «in assenza di».</p>

<section>
<a href="preposizioni_accusativo.html">&#171;Preposizioni con l'accusativo</a></p>
<a href="index.html">Index</a>
<a href="congiunzione.html">La congiunzione e l'interiezione &#187;</a>
</section>

</article>

</body>
</html>
