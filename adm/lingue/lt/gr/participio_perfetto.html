<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il participio perfetto"/>
	<title>Il participio perfetto</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Domus</a></li>
		<li><a class="navbar" href="index.html">Grammatica</a></li>
	</ul>
</nav>

<article>

<h1>5.6 Il participio perfetto</h1>

<p>Si declina come un <b>aggettivo della prima classe</b> anche il <b>participio perfetto</b> del verbo, corrispondente al participio passato italiano: <i>laudatus</i>, «lodato»; <i>lectus</i>, «letto»; <i>auditus</i>, «udito». <br> Di norma il participio perfetto si trova indicato dal vocabolario, con rinvio al verbo da cui deriva; si può però ricavare anche dalle forme fondamentali del verbo nel modo seguente.</p>

<p>Se sul vocabolario, per esempio, si trova enunciato il verbo come segue:</p>

<div class="eq">
<p><i>laudo, -as, -āvi, - ātum, - āre</i>, 1<sup>a</sup> tr., «lodare»</p>
</div>

<ul>
	<li><p>si prende la forma -<i>atum</i>;</p></li>
	<li><p>si aggiunge questa forma al tema del presente: <i>laud-atum</i>;</p></li>
	<li><p>si cambia la terminazione -<i>um</i> con le desinenze degli aggettivi della prima classe in -<i>us</i>: si avrà così il participio perfetto <i>laudatus, -a, -um</i>, «lodato».</p></li>
</ul>

<p>Se invece si trova un verbo del tipo:</p>

<div class="eq">
<p><i>lego, -is, legi, lectum, -ĕre</i>, 3<sup>a</sup> tr., «leggere»</p>
</div>

<p>si osserva che la forma <i>lectum</i> è già completa, cioè non abbreviata, per cui basta sostituire la terminazione -<i>um</i> con le desinenze degli aggettivi: si avrà così il participio perfetto <i>lectus, -a, -um</i>, «letto».</p>

<p>Il participio perfetto viene utilizzato per formare i <a href="passiva_composti.html">tempi della coniugazione passiva</a>.</p>

<div class="def">
<h3>Dal latino all’italiano</h3>

<p>Molti aggettivi italiani derivano direttamente da aggettivi latini della prima classe (alto, acuto, vero, falso, egregio ecc.); altri invece hanno subìto soltanto delle leggere mutazioni (onesto &lt; <i>honestus</i>, antico &lt; <i>antiquus</i>, indotto &lt; <i>indoctus</i> ecc.); altri ancora mostrano una notevole differenza di forma, ma la radice latina corrispondente si ritrova in termini derivati o composti (da <i>clarus</i>, «famoso», abbiamo “clarinetto”; da <i>albus</i>, «bianco», abbiamo “alba”, “albeggiare”, “albume”, “albino” ecc.).</p>
</div>

<section aria-label="End">
<a href="pronominali.html">&#171;5.6 L’aggettivo sostantivato</a>
<a href="index.html">Index</a>
<a href="terza.html">La III declinazione &#187;</a>
</section>

</article>

</body>
</html>

