<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Il modo imperativo"/>
  <title>Il modo imperativo</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
  <li><a class="navbar" href="../../../index.html">Domus</a></li>
  <li><a class="navbar" href="index.html">Grammatica</a></li>
  <li><a class="navbar" title="Authors" href="../authors/index.html">Auctōrēs</a></li>
  <li><a class="navbar" title="Authors" href="../cultura/index.html">Cultūra</a></li>
 </ul>   
</nav>
   
<div class="content">
 
<h1>Il modo imperativo</h1>

<p>L’imperativo è un modo verbale usato per <b>esprimere un comando</b>, un <b>ordine</b>, in forma spesso di esclamazione. Ha due tempi, presente e futuro.</p>

<h2>Imperativo affermativo o positivo</h2>

<p>L’<b>imperativo presente</b> esprime un ordine di esecuzione immediata o abituale; ha solo la 2<sup>a</sup> persona singolare e plurale, per le altre persone viene integrato col congiuntivo esortativo (tranne ovviamente la 1 a pers. singolare).</p>

<ul>
	<li><p><b>Ferte</b> ferrum, <b>date</b> tela, <b>ascendĭte</b> muros: hostis adest. (Verg.) <i>Portate le armi, dateci i dardi, salite sulle mura: il nemico è vicino</i>.</p></li>
</ul>

<h3>OSSERVAZIONI</h3>

<ol>
	<li><p>Quando si vuole esprimere un comando attenuato, un’esortazione, invece dell’imperativo si trova usato il congiuntivo esortativo anche nella seconda persona singolare e plurale. Es.: <i><b>Feras</b> quod mutari non potest.</i> (P. Syr.) «Sopporta ciò che non si può cambiare».</p></li>
	
	<li><p>Nel linguaggio familiare l’imperativo può essere attenuato con formule di cortesia come: <i>oro te, obsĕcro te, quaeso, amabo te</i>, «ti prego», «per favore», «di grazia»; <i>si me amas</i>, «se mi ami»; <i>sis (= si vis)</i>, «se ti piace»; sultis (= si vultis), «se vi piace» ecc. Es.: <i><b>Quiesce, quaeso</b>.</i> (Plaut.) «Smetti, per favore». Sono forme di imperativo attenuato anche le perifrasi: <i><b>Cura ut</b> valeas</i>, «Cerca di star bene», «Stammi bene»; Fac ut venias, «Cerca di venire» ecc.</p></li>
	
	<li><p>Per rendere perentorio l’ordine, l’imperativo viene a volte rafforzato con le locuzioni: <i>age, agĭte, agĕdum</i>, «orsù», «suvvia». Es.: <i><b>Agĕdum</b> hoc mi <b>expĕdi</b></i>. (Ter.) «Orsù, spiegami questo».</p>
</ol>

<p>L’imperativo futuro ha solo la 2<sup>a</sup> e la 3<sup>a</sup> persona singolare e plurale; è usato in genere per esprimere un comando o una disposizione di esecuzione non immediata ma che si pensa dovranno essere eseguiti nel futuro, come nelle prescrizioni delle leggi, nei responsi, nei testamenti, nei proverbi e nel linguaggio familiare. In italiano viene reso con l’imperativo presente, o col futuro con implicito un senso iussivo.</p>

<ul>
	<li><p>Cras <b>petĭto</b>: dabitur. Nunc abi. (Plaut.) <i>Chiedi domani: ti sarà dato. Ora vattene.</i></p></li>
	
	<li><p>Virgines Vestales <b>custodiunto</b> ignem foci publici sempiternum. (Cic.) <i>Le sacerdotesse Vestali custodiscano il fuoco del focolare pubblico sempre acceso.</i></p></li>
</ul>

<p>L’imperativo futuro integra l’imperativo presente (non in uso) dei verbi <i><b>habeo</b></i> (nel senso di «ritenere», «tenere per fermo»), <i><b>memini</b></i> e <i><b>scio</b>: habēto, habetōte</i> («tieni, tenete per fermo»); <i>memento, mementote</i> («ricòrdati», «ricordatevi»); <i>scito, scitote</i> («sappi», «sappiate»); e spesso anche del verbo <i><b>sum</b></i>: esto, estote («sii tu», «siate voi»).</p></li>

<ul>
	<li><p>Scito omnem condicionem versabilem esse. (Sen.) <i>Sappi che ogni condizione è incostante.</i></p></li>
</ul>
</li>
</ul>

<h2>Imperativo negativo o proibitivo</h2>

<p>L’<b>imperativo presente negativo</b> esprime la <b>proibizione di fare una cosa</b>; si rende in latino in uno dei seguenti modi:</p>

<ul>
	<li><p>con la particella <i><b>ne</b></i> (o anche <i>nemo, nihil, numquam</i>) e il congiuntivo perfetto;</p>
	<ul>
		<li><p>Hoc <b>ne fecĕris</b>. (Cic.) <i>Non fare questo!</i></p></li>
		<li><p><b>Ne</b> mortem <b>timuerĭtis</b>. (Cic.) <i>Non temete la morte!</i></p></li>
		<li><p><b>Ne sis admiratus</b>. (Cic.) <i>Non meravigliarti!</i></p></li>
	</ul>
	</li>
	
	<li><p>in <b>forma perifrastica</b> con gli imperativi:</p>
	
	<p><i><b>noli, nolīte</i></b> seguiti dall’<b>infinito presente</b>;</p>
	<p><i><b>fac, facĭte</i></b>ne seguiti dal <b>congiuntivo presente</b>;</p>
	<p><i><b>vide, videte</i></b> ne seguiti dal <b>congiuntivo presente</b>;</p>
	<p><i><b>cave, cavēte</i></b> (con o senza ne) seguiti dal <b>congiuntivo presente</b>.</p>
	
	<ul>
		<li><p><b>Noli</b>, amabo, <b>irasci</b> Sosiae causā meā. (Plaut.) <i>Non arrabbiarti, ti prego, con Sosia per causa mia.</i></p></li>
		<li><p><b>Fac ne</b> quid aliud cures nisi ut convalescas. (Cic.) <i>Non preoccuparti di niente altro se non di guarire. (Cerca di non...)</i></p></li>
		<li><p>Vide <b>ne titŭbes</b>. (Plaut.) <i>Non mostrare incertezza! (Guàrdati dal mostrare incertezza.)</i></p></li>
		<li><p><b>Cave putes</b> quicquam esse verius. (Cic.) <i>Non credere che ci sia qualcosa di più vero. (Guàrdati dal credere...)</i></p></li>
	</ul>
	
<h3>OSSERVAZIONE</h3>

<p>Si possono trovare, specialmente in età arcaica e nell’uso poetico, anche forme di imperativo negativo rese con <i><b>ne</b></i> e l’<b>imperativo presente positivo</b>. Es.: <i>Tu <b>ne cede</b> malis</i>. (Verg.) «Tu non lasciarti vincere dalle sventure». <i>Equo <b>ne credĭte</b>, Teucri</i>! (Verg.) «Non fidatevi del cavallo, o Troiani!». <i>Erit copia pugnandi, <b>ne timete</b></i>. (Liv.) «Avrete la possibilità di combattere, non temete».</p>

</li>

<li><p>L’<b>imperativo futuro negativo</b> si rende con le stesse forme dell’imperativo futuro positivo precedute dalla particella <i><b>ne</b></i>.</p>

<ul>
	<li><p>Magistratus donum <b>ne capiunto</b>. (Cic.) <i>I magistrati non accettino doni.</i></p></li>
</ul>

<h3>OSSERVAZIONE</h3>

<p>Per quanto riguarda la coordinazione tra due imperativi con neque o neu (neve), ci si regola come si è detto per il <a href="congiuntivo_sintassi.html">congiuntivo esortativo</a>. Es.: <i>Huic voci favete, Quirites, <b>neque</b></i> (o <i>neve</i>) <i>eripuerĭtis rei publicae spem libertatis.</i> (Cic.) «Corrispondete a questo invito, o Quiriti, e non togliete allo Stato la speranza della libertà». <i>Hominem mortuum in urbe <b>ne</b> sepelito <b>neve</b> (ma non neque) urĭto</i>. (XII tab.) «Non seppellire, né cremare un cadavere in città».</p>

<section>
<a href="congiuntivi_eventuale.html">&#171;Congiuntivi di tipo eventuale</a>
<a href="index.html">Index</a>
<a href="participio_perfetto.html">Participio Perfetto &#187;</a>
</section>

</div>

</body>
</html>

