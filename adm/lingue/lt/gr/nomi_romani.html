<!DOCTYPE html>
<html lang="it">
<head>
 <meta charset="utf-8">
 <meta name="viewport" content="width=device-width, initial-scale=1.0"> 
 <meta name="description" content="I nomi dei Romani"/>
 <title>I nomi dei Romani</title>
 <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
  
<div class="content">

<h1>I nomi dei Romani</h1>

<p>Per designare un cittadino libero i Romani usavano tre nomi (<i>tria nomina</i>):</p>

<ul>
	<li><p>il <i>praenomen</i> («prenome»), il nome personale, corrispondente al nostro “nome di battesimo”;
	<li><p>il <i>nomen</i>, il nome gentilizio, cioè della gens, un complesso di famiglie legate fra loro da comunanza di origine;</p></li>
	<li><p>il <i>cognomen</i> («cognome»), che indicava la “famiglia”, venuto in uso da quando la gens fu divisa in più famiglie.</p></li>
</ul>
	
<p>Per esempio: <i>Caius Iulius Caesar</i>, «Gaio Giulio Cesare»; <i>Marcus Tullius Cicero</i>, «Marco Tullio Cicerone»; <i>Publius Cornelius Scipio</i>, «Publio Cornelio Scipione».</p>

<table>

<thead>
<tr><th>Publius</th> <th>Cornelius</th> <th>Scipio</th></tr>
</thead>

<tbody>
<tr><td>Publio</td> <td>Cornelio</td> <td>Scipione</td></tr>
<tr><td>nome personale<br> (praenomen)</td> <td>nome gentilizio, della gens Cornelia (nomen)</td> cognome della famiglia degli Scipioni (cognomen)</td></tr>
</tbody>
</table>

<p>Talvolta a causa di una caratteristica fisica o per la fama ottenuta in qualche impresa militare un cittadino riceveva un secondo cognomen, detto agnomen («soprannome») o cognomen ex virtute, che poteva anche diventare ereditario. Es.: <i>Appius Claudius Crassus</i> Caecus, «Appio Claudio Crasso Cieco» (diventato cieco nella vecchiaia); <i>Publius Cornelius Scipio Africanus</i>, «Publio Cornelio Scipione l’Africano» (per aver vinto Annibale nella battaglia di Zama, in Africa). Alle bambine non veniva dato il praenomen, ma soltanto il nome della gens, al femminile: Iulia, Tullia, Livia, Virginia, Cornelia ecc. Spesso si usava anche il diminutivo: Tulliŏla, Livilla. Per distinguere le sorelle, che portavano tutte il nome della gens, si ricorreva agli aggettivi maior, minor, oppure ai numerali ordinali: Secunda, Tertia ecc., anche questi spesso col diminutivo: <i>Tertilla, Quartilla, Quintilla</i> ecc. I figli adottivi prendevano i tria nomina di colui che li adottava e aggiungevano il proprio gentilizio con l’uscita in -<i>anus</i>, come un aggettivo in funzione di secondo cognomen. Per es. <i>Caius Octavius</i>, «Gaio Ottavio», quando fu adottato da Gaio Giulio Cesare diventò <i><b>Caius Iulius Caesar Octavianus</i></b>. Gli schiavi avevano un unico nome, che spesso era quello della loro origine: <i>Afer</i>, «Africano»; <i>Syrus</i>, «Siro», o che derivava da caratteristiche o qualità fisiche. Se uno schiavo veniva affrancato, assumeva prenome e nome gentilizio dell’ex padrone (che diventava suo <i>patronus</i>), a cui aggiungeva l’antico nome da schiavo; il celebre commediografo Terenzio, schiavo del senatore Publio Terenzio Lucano, chiamato Afer perché originario di Cartagine, quando fu affrancato da questi prese il nome di Publius Terentius Afer. Il nome personale (praenomen) veniva dato nei giorni immediatamente successivi alla nascita e solitamente si scriveva abbreviato (v. tabella). Il secondo nome, cioè il nome gentilizio, non ha corrispondenti nell’uso moderno. Generalmente quando si indicava una persona si usava il nome della famiglia, cioè il cognomen, o il soprannome. Per esempio, <i>C. Iulius Caesar</i> era chiamato <i>Caesar</i>, «Cesare»; P. Cornelius Scipio Africanus era chiamato <i>Scipio</i>, «Scipione», oppure <i>Africanus</i>, «l’Africano», o anche <i>Scipio Africanus</i>, «Scipione l’Africano». Ciascuna gens usava abitualmente certi prenomi e non altri; sarebbero stati quindi frequenti i casi di omonimia, se non ci fosse stato il <i>cognomen</i> della famiglia a distinguere quelli che appartenevano alla stessa gens. I prenomi più comuni (e i soli a essere abbreviati) erano:</p>

<p><b>A.</b> Aulus, Aulo</p>
<p><b>App.</b> Appius, Appio</p>
<p><b>N.</b> o <b>Num.</b> Numerius, Numerio</p>
<p><b>C.</b> Caius, Gaio</p>
<p><b>P.</b> Publius, Publio</p>
<p><b>Mam.</b> Mamercus, Mamerco</p>
<p><b>Cn.</b> Gnaeus, Gneo</p>
<p><b>Q.</b> o <b>Qn.</b> Quintus, Quinto</p>
<p><b>D.</b> Decimus, Decimo</p>
<p><b>Ser.</b> Servius, Servio</p>
<p><b>K.</b> Kaeso, Cesone</p>
<p><b>Sex.</b> o <b>S.</b> Sextus, Sesto</p>
<p><b>L.</b> Lucius, Lucio</p>
<p><b>Sp.</b> Spurius, Spurio</p>
<p><b>M.</b> Marcus, Marco T. Titus, Tito</p>
<p><b>M’.</b> Manius, Manio</p>
<p><b>Ti.</b> o <b>Tib.</b> Tiberius, Tiberio</p>

<p>Si ricorda che C. è l’abbreviazione di Caius, ma si pronuncia Gaius: infatti in origine nell’alfabeto latino c’era solo il segno C, che si pronunciava come la “g” di Gallia; quando in seguito fu aggiunto il segno G si continuò a scrivere Caius, ma a pronunciare Gaius.</p>

<h3>Nota</h3>

<p>I nomi dei Romani hanno spesso origine agreste, come ad esempio <i>Agricola</i> («agricoltore»), <i>Fabius, Fabia, Fabullus, Fabulla</i> (da faba, «fava»), <i>Caepio</i> (da <i>caepa</i>, «cipolla»), Cicero (da cicer, «cece»), <i>Florus, Flora</i> (da <i>flos</i>, «fiore»), <i>Silvius, Silvia</i> (da <i>silva</i>, «selva»), <i>Viminius</i> (da <i>vimen</i>, «vimine»), <i>Vitellius</i> (da <i>vitellus</i>, «vitellino»), <i>Asinius</i> (da <i>asinus</i>, «asino»), <i>Ovidius</i> (da <i>ovis</i>, «pecora»), Gracchus (da <i>graculus</i>, «cornacchia»), <i>Catullus, Catulus</i> (da <i>catulus</i>, «cagnolino»), <i>Cornelius</i>, <i>Cornutus</i> e <i>Cornificius</i> (connessi con <i>cornu</i>, «il corno») ecc. Altri nomi invece derivano da qualità fisiche o morali, come <i>Caius</i> (da <i>gaius</i>, «gaio»), <i>Felix</i> («felice»), <i>Pulcher</i> («bello»), <i>Calvus</i> («calvo»), <i>Dentatus</i> («che ha denti», «dentato»), <i>Rufus</i> («rossiccio», «fulvo»), <i>crispus</i> («crespo», «ricciuto»), <i>Balbus</i> («balbuziente»), <i>Celer</i> («celere», «veloce»), <i>Naso</i> (da <i>nasus</i>, «naso»), <i>Flaviu</i> (da <i>flavus</i>, «biondo»), <i>Lentulus</i> (da <i>lentus</i>, «lento»), <i>Commodus</i> («comodo»), <i>Macer</i> («magro»), <i>Flaccus</i> («fiacco»), <i>Tacitus</i> («taciturno»), <i>Claudius</i> (da <i>claudus</i>, «zoppicante»: vedi “claudicante”), <i>Bibaculus («gran bevitore»), <i>Bibulus</i> («che beve volentieri», «sempre assetato»), <i>Probus</i> («onesto»), <i>Prudentius</i> (da <i>prudens</i>, «prudente») ecc.</p>

<section>
<a href="indeclinabili.html">&#171;Sostantivi Indeclinabili</a>
<a href="index.html">Index</a>
<a href="nomi_romani.html">I nomi dei Romani &#187;</a>
</section>

</div>

</body>
</html>
