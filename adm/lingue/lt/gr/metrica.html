<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Metrica"/>
  <title>Metrica</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
 
<div class="content">

<h1>Metrica</h1>

<p>La metrica studia le norme che regolano la composizione dei versi e le loro differenti tipologie. Verrà trattata in dettaglio la composizione dell’esametro dattilico e del pentametro, due dei versi più utilizzati dai poeti latini. Per lo studio degli altri versi impiegati nella poesia latina si rimanda a manuali specifici.</p>

<h2>La struttura del verso</h2>

<p>Il verso è l’elemento portante e caratterizzante della composizione poetica. Visivamente ne scandisce la struttura disponendosi su una sola riga di testo. Il verso latino, come si è detto, è determinato dalla quantità, cioè dalla durata, delle sillabe che lo compongono. L’unità di misura del verso è il <b>metro</b>, che nei casi che verranno trattati dell’esametro e del pentametro coincide col piede. Il <b>piede</b> è l’unità ritmica di base del verso: si tratta di un gruppo di due o più sillabe lunghe e brevi in cui si distinguono una parte “forte”, detta arsi, su cui cade l’accento ritmico (<i>ictus</i>), e una parte “debole”, detta tesi, non accentata. L’unità di misura della quantità e quindi del piede è la sillaba breve (˘); la sua durata è
pari a un tempo (in latino detto <i><b>mora</b></i>); la sillaba lunga (¯) ha durata pari a due tempi, ovvero due <i>morae</i> (  ̶  =  ̆   ̆ ).</p>

<p>Nell’esametro e nel pentametro si incontrano tre tipi di piede:</p>

<ul>
	<li><p>il <b>dattilo</b>, formato da una sillaba lunga e due brevi:  ́ μ μ (<i>tēmpŏră</i>);</p></li>
	<li><p>lo <b>spondèo</b>, formato da due sillabe lunghe:  ́  ̄ (<i>cāntā</i>);</p></li>
	<li><p>il <b>trochèo</b>, formato da una sillaba lunga e una breve:  ́ μ (<i>ārmă</i>).</p></li>
</ul>

<p>Prima di passare alla trattazione dell’esametro e del pentametro è necessario conoscere una serie di fenomeni comuni a entrambi i versi che incidono sul loro ritmo e sulla scansione. Si tratta della <b>cesura</b>, cioè una pausa ritmica all’interno del verso, e di alcune <b>particolarità metriche</b> che incidono sulla determinazione delle sillabe costitutive del verso.</p>

<h2>Cesura</h2>

<p>Il ritmo di un verso è determinato anche dalle pause che vengono effettuate nella lettura. Tali pause sono dette <b>cesure</b> (da <i>caedo</i>, «tagliare»), che di norma coincidono con la fine di una parola in punti determinati del verso. La cesura si dice <b>maschile</b> quando cade dopo una sillaba in arsi (_́|| _) oppure (_ ́|| μ μ ), <b>femminile</b> quando cade dopo una sillaba in tesi, cioè dopo un trocheo (  ́ μ ¦ μ ). Nella scansione del verso indichiamo con due sbarrette verticali (||) la cesura (o le cesure, se sono più di una), mentre indichiamo con una sbarretta singola (|) la suddivisione del verso nei vari piedi. Particolarità metriche che incidono sulla determinazione delle sillabe del verso. Per la lettura metrica del verso latino è opportuno conoscere alcune particolarità rilevanti ai fini dell’individuazione e determinazione delle sillabe costitutive del verso.</p>

<li><p><b>Elisione</b></br>
L’<b>elisione</b> consiste nella fusione della sillaba finale di una parola terminante in vocale o in -<i>m (-am, -em, -im, -om, -um</i>) con la vocale (anche preceduta da <i>h</i>) della sillaba iniziale della parola seguente, che è l’unica che viene pronunciata.<br> Ad esempio il verso seguente:</p>

<p>Monstrum͜ horrendum͜ informe͜ ingens, cui lumen ademptum (Verg., <i>Aen.</i>, III, 658)</p>

<p>si leggerà:</p>

<p>Mónstr’ horrénd’ infórm’ || ingéns, cui lúmen adémptum.</p>

<li><p><b>Afèresi</b><br>
L’<b>afèresi</b> consiste nella soppressione della prima parte o nella caduta del suono iniziale di una parola. In metrica si ha questo fenomeno con le forme <i>es</i> e <i>est</i> di <i>sum</i>, quando seguono una parola che termina per vocale o per <i>m</i>; perciò <i>orandum</i> est si legge <i>orandúm’st, clara es</i> si legge <i>clará’s</i> ecc.</p>

<p>Ad esempio il verso seguente:</p>

<p>Aurea prima sata͜ est aetas, quae vindice nullo (Ov., <i>Metam</i>., I, 89)</p>

<p>si leggerà:</p>

<p>Áurea príma satá’st || aetás, quae víndice núllo.</p>

<li><p><b>Iato</b><br>
Lo <b>iato</b> è il fenomeno opposto all’elisione; avviene quando, nei casi in cui comunemente avviene l’elisione, la sillaba finale e quella iniziale non si elidono ma rimangono distinte.</p>

<p>Ad esempio nel caso seguente:</p>

<p>O utinam a nostro secedere corpore possem! (Ov., Metam., III, 467)</p>

<p>non avviene l’elisione tra o e utinam; il verso perciò si leggerà:</p>

<p>Ó utin’á nostró ¦ secédere córpore póssem!</p>
</li>

<li><p><b>Dièresi</b><br>
La <b>dièresi</b> è la separazione in sillabe distinte di due vocali che di norma costituiscono dittongo e che quindi formerebbero una sola sillaba; è indicata con due puntini posti sopra la seconda vocale. Ad es. poëta, aër, coërceo (pron. poéta, áer, coérceo).</p>
</li>

<li><p><b>Sinizèsi</b><br>
La <b>sinizèsi</b> (o <b>sinèresi</b>) è il fenomeno opposto alla dieresi; si ha quando due vocali che formerebbero due sillabe distinte vengono considerate una sillaba unica. Si osservi ad esempio il seguente verso:</p>

<p>Dē ē rat adhúc et quód dominár(i) in cétera pósset (Ov., <i>Metam.</i>, I, 77)</p>

<p>Il gruppo <i>dee-</i> anziché essere considerato composto di due sillabe brevi costituisce sillaba unica lunga, come arsi del primo piede.</p>

<section aria-label="End">
<a href="prosodia.html">&#171; Il verso italiano e il verso latino; Prosodia</a>
<a href="index.html">Index</a>
<a href="esametro_dattilico.html">L’esàmetro dattilico &#187;</a>
</section>

</div>

</body>
</html>
