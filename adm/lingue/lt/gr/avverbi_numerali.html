<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Avverbi numerali"/>
    <title>Avverbi numerali</title>
    <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
      
<div class="content">
 
<h1>Avverbi numerali</h1>

<p>Gli avverbi numerali servono a esprimere “quante volte” è avvenuta, avviene o avverrà una determinata azione (in lat. quotiens?). Es.: <i><b>semel</b> in anno</i>, «una (sola) volta all’anno»; <i><b>bis</b> in die</i>, «due volte al giorno». Si usano inoltre:</p>

<ul>
	<li><p>nelle moltiplicazioni, come detto sopra, per esprimere il moltiplicatore. Es.: <i>bis bina sunt quattuor</i>, «due volte due (per volta) fa quattro», «due per due fa quattro»;</p></li>
	<li><p>al posto dei cardinali, nei multipli di «centomila», per esempio quando si indicano grosse somme di denaro (con sottinteso centum milia o centena milia, «centomila»). Es.: <i><b>decies</b> sestertium</i> (= decies centena milia sestertium), «dieci volte centomila sesterzi», cioè «un milione di sesterzi»; <i><b>tricies</b> sestertium</i> (= tricies centena milia sestertium), «trenta volte centomila sesterzi», «tre milioni di sesterzi».</p></li>
</ul>
 
<h2>Osservazione</h2>

<p>Hanno valore di avverbi numerali anche <i><b>primum</b></i>, «per la prima volta»; <i><b>itĕrum</b></i>, «per la seconda volta»; <i><b>tertium</b></i>, «per la terza volta» ecc. Si osservi la differenza tra forme del tipo <i>quinquies</i> e <i>quintum</i>: quinquies è l’avverbio numerale che indica “quante volte” avviene, è avvenuto o avverrà un fatto, in questo caso «cinque volte»; quintum è il neutro singolare dell’ordinale, con valore avverbiale, che significa «per la quinta volta»; talvolta, però, si può trovare anche quinquies col significato di: «per la quinta volta».</p>

<section>
<a href="distributivi.html">&#171;Numerali distributivi</a>
<a href="index.html">Index</a>
<a href="frazioni.html">Le frazioni &#187;</a>
</section>

</div>
</body>
</html>
