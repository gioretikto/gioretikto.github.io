<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Coordinazione avversativa"/>
	<title>Coordinazione avversativa</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Coordinazione avversativa</h1>

<p>La <b>coordinazione avversativa</b> si esprime in latino con le seguenti congiunzioni avversative:</p>

<ul>
	<li><p><i><b>sed</i></b> e <i><b>verum</b></i> («ma», «in verità»), si usano per indicare limitazione od opposizione al concetto precedentemente espresso; si trovano spesso unite a <i>tamen</i> («tuttavia»); sono usate anche per indicare il passaggio a un altro argomento;</p>
	<ul>
		<li><p>	Difficile factu est, <b>sed</b> conabor tamen. (Cic.) <i>È difficile a farsi, ma tuttavia tenterò.</i></p></li>
	</ul>
	</li>
	
	<li><p><i><b>vero</b></i> e <i><b>autem</b></i>, più che un contrasto, indicano una differenza; si usano sempre posposte al termine; talvolta hanno senso discorsivo e si rendono in italiano con «poi» aggiuntivo-avversativo (non temporale);</p>
	
	<ul>
		<li><p>Eos <b>vero</b> septem, quos Graeci sapientes nominaverunt, omnes paene video in mediā re publicā esse versatos. (Cic.) <i>
Quei sette poi, che i Greci chiamarono sapienti, quasi tutti, a quel che vedo, vissero in mezzo ai pubblici affari.</i></p></li>
	</ul>
	
	<li><p><i><b>at</b></i>, è la più energica delle avversative ed esprime un reciso contrasto con quanto precede. È frequentemente impiegata anche nella tecnica retorica per prevenire un’obiezione o un’argomentazione degli avversari (<i>occupatio</i>);</p>
	
	<ul>
		<li><p>Nefarius Hippias arma contra patriam ferens, <b>at</b> Sulla, <b>at</b> Marius, <b>at</b> Cinna recte. (Cic.) <i>Fu scellerato Ippia a portar le armi contro la patria; ma Silla, Mario, Cinna invece fecero bene.</i></p></li>
		
		<li><p>Male iudicavit populus; <b>at</b> iudicavit. (Cic.) <i>Il popolo giudicò male; ma pure giudicò.</i></p></li>
		
		<li><p>Quid porro quaerendum est? factumne sit? <b>at</b> constat; a quo? <b>at</b> patet. (Cic.) <i>Che cosa dunque si deve mettere in chiaro? se (l’omicidio) sia stato commesso? ma è certo; da chi? ma è manifesto.</i></p></li>
	</ul>
	</li>
	
	<li><p><i><b>atqui</b></i> («eppure»), si trova sempre in principio di periodo e indica in modo enfatico una forte contrapposizione.</p>
	<ul>
		<li><p>“Magnum narras, vix credibile”. “<b>Atqui</b> sic habet”. (Hor.) <i>“Dici una cosa straordinaria, a stento credibile”. “Eppure è così”.</i></p></li>
	</ul>
	</li>
</ul>

<h4>OSSERVAZIONE</h4>

<p>La coordinazione avversativa talvolta è fatta anche per asindeto, quando si vuole evidenziare una netta contrapposizione tra due situazioni o due affermazioni. Es.: <i>Cimbri in proeliis exsultant, lamentantur in morbo</i>. (Cic.) «I Cimbri esultano nelle battaglie, (e invece) si lamentano nella malattia».</p></p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
