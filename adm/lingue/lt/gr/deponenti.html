<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Verbi Deponenti"/>
	<title>Verbi Deponenti</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Domus</a></li>
		<li><a class="navbar" href="index.html">Grammatica</a></li>
	</ul>
</nav>

<article>

<h1>18. Verbi Deponenti</h1>

<p>Sono detti deponenti (da <i>depono</i>, «deporre») i verbi che hanno forma passiva ma significato attivo; sono verbi che, come dice la parola stessa, hanno “deposto” il significato passivo, pur mantenendone la forma. (per es., <i>hortor, āri</i>, «esortare»).</p>

<p>Poiché i verbi deponenti seguono la coniugazione passiva, nei tempi e modi del <b>perfetto</b> essi adottano le forme perifrastiche (participio perfetto + verbo <i>sum</i>) e <b>non possiedono</b> pertanto un <b>tema del perfetto</b>, ma solo il tema del presente e quello del supino. <br> Possono essere sia transitivi sia intransitivi e si dividono in quattro coniugazioni; i paradigmi sono generalmente enunciati nel vocabolario nel modo seguente:</p>

<table>
<thead>
<tr><th>INDICATIVO PRESENTE</th> <th>INDICATIVO PERFETTO</th> <th>INFINITO PRESENTE</th> <th>ALTRO</th></tr>
</thead>

<tbody>
<tr><td>hortor, -āris</td> <td>hortātus sum</td> <td>hortāri</td> <td>1<sup>a</sup> dep. tr., esortare</td></tr>
<tr><td>verĕor, -ēris</td> <td>verĭtus sum</td> <td>verēri</td> <td>2<sup>a</sup> dep. tr., temere</td></tr>
<tr><td>sequor, -ĕris</td> <td>secutus sum</td> <td>sequi</td> <td>3<sup>a</sup> dep. tr., seguire</td></tr>
<tr><td>largior, -īris</td> <td>largītus sum</td> <td>largīri</td> <td>4<sup>a</sup> dep. tr., donare</td></tr>
</tbody>
</table>

<p>Ecco una regola pratica per coniugare i verbi deponenti:</p>

<ul>
	<li><p>se l’infinito termina in -<b>āri</b> (es. hort-<b>āri</b>) si coniugano come <i>laudor</i>;</p></li>
	<li><p>se l’infinito termina in -<b>ēri</b> (es. ver-<b>ēri</b>) si coniugano come <i>moneor</i>;</p></li>
	<li><p>se l’infinito termina in -<b>i</b> (es. sequ-<b>i</b>) si coniugano come <i>legor</i>;</p></li>
	<li><p>se l’infinito termina in -<b>īri</b> (es. larg-<b>īri</b>) si coniugano come <i>audior</i>.</p></li>
</ul>

<p>Si coniugano quindi come i verbi passivi, fatta eccezione per le seguenti forme che sono attive:</p>

<ul>
	<li><p>l’<b>infinito futuro</b>: <i>hortaturum, -am, -um esse</i> ecc., e non <i>hortatum iri</i>;</p></li>
	<li><p>il <b>participio presente</b>: <i>hortans, -antis;</i></p></li>
	<li><p>il <b>participio futuro</b>: <i>hortaturus, -a, -um;</i></p></li>
	<li><p>il <b>gerundio</b>: <i>hortandi, hortando</i> ecc.;</p></li>
	<li><p>il <b>supino</b> in -<i>um</i>: <i>hortatum</i>.</p></li>
</ul>

<h3>OSSERVAZIONE</h3>

<p>Il participio presente e futuro, il gerundio e il supino in -<i>um</i> mancano nel passivo, pertanto il verbo deponente, che ricordiamo ha significato attivo, prende queste voci dalla coniugazione attiva.</p>

<p>Hanno significato passivo, oltre che forma passiva, il <b>gerundivo</b> e il <b>supino passivo</b> dei deponenti <b>transitivi</b>:</p>

<ul>
	<li><p><i><b>hortandus</b></i> («da esortarsi», «che deve essere esortato»), come <i>laudandus</i>;</p></li>
	<li><p><b><i>hortatu</b></i> («a esortarsi», «a essere esortato»), come <i>laudatu</i>.</p></li>
</ul>

<h3>OSSERVAZIONE</h3>

<p>Nel tradurre dall’italiano al latino, se al verbo di una frase passiva italiana corrisponde in latino un verbo deponente, si deve volgere la frase nella forma attiva; oppure, per conservare la forma passiva, si deve usare un verbo attivo o un’espressione di significato affine. Ad esempio, traducendo la frase: «La città fu assalita dai nemici», se si vuole usare il verbo deponente aggredior si deve rendere: «I nemici assalirono la città»: Hostes urbem aggressi sunt; se invece si vuole mantenere la frase in forma passiva si deve ricorrere a un altro verbo, ad esempio oppugno: <i>Urbs oppugnata est ab hostibus</i>.</p>

<section aria-label="End">
<a href="passiva_composti.html">&#171; 17.3 Tempi composti della coniugazione passiva</a></p>
<a href="index.html">Index</a>
<a href="dep1.html">Prima congiugazione deponente&#187;</a>
</section>

</div>

</body>
</html>
