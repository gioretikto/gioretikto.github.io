<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Concordanza del pronome relativo"/>
  <title>Concordanza del pronome relativo</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
   
<div class="content">

<h1>Concordanza del pronome relativo</h1>

<p>Il pronome relativo concorda in <b>genere</b> e <b>numero</b> col termine della proposizione reggente a cui si riferisce; il <b>caso</b>, invece, dipende dalla funzione logica che esso svolge nella proposizione in cui si trova.</p>

<p>Romani puniverunt <b>socios qui</b> (nom. plur. m.) defecĕrant. <i>I Romani punirono gli alleati che (sogg.) avevano defezionato</i>.</p>

<p>Nondum mihi allatae erant <b>litterae quas</b> (acc. plur. f.) misĕras. <i>Non mi era ancora stata recapitata la lettera che (compl. ogg.) mi avevi spedito</i>.</p>

<p>Quando il relativo è riferito <b>a più termini di genere diverso</b>, concorda con essi nel numero e va al plurale; invece per quanto riguarda il genere: se si tratta di esseri <b>animati</b>, il maschile prevale sugli altri generi e il femminile prevale sul neutro; se si tratta di esseri <b>inanimati</b>, va al neutro; se si tratta di esseri <b>animati e inanimati insieme</b>, prevale il genere degli esseri animati.</p>

<p>Pater et filius, <b>qui</b> adĕrant, abierunt. <i>Il padre e il figlio, che erano presenti, sono partiti.</i></p>
<p>Mater et filia, <b>quae</b> adĕrant, abierunt. <i>La madre e la figlia, che erano presenti, sono partite.</i></p>
<p>Pater et mater, <b>qui</b> adĕrant, abierunt. <i>Il padre e la madre, che erano presenti, sono partiti.</i></p>
<p>Mulieres et mancipia, <b>quae</b> (femm.) adĕrant, fugerunt. <i>Le donne e gli schiavi, che erano presenti, fuggirono.</i></p>
<p>Divitiae et honores, <b>quae</b> (n.) cupĭtis, in manibus vestris sunt. <i>Le ricchezze e gli onori, che desiderate, sono nelle vostre mani.</i></p>

<p>Ex iis generibus hominum et civitatum <b>qui</b> bella gesserunt... (Cic.) <i>Tra quelle razze di uomini e di popoli che fecero guerra...</i></p>

<p>Quando il relativo è riferito a un’<b>intera proposizione</b>, va al neutro. </p>

<p>Servi, <b>quod</b> numquam antea accidĕrat, manumissi et milites facti sunt. <i>Gli schiavi, cosa che non era mai accaduta prima, furono affrancati e fatti soldati.</i></p>

<p>Si osservino, inoltre, i seguenti <b>casi particolari</b>:</p>

<ul>
	<li><p>quando il pronome relativo si riferisce a un <b>nome proprio geografico</b> accompagnato dal suo appellativo in funzione appositiva, come urbs, oppidum, insula, mons ecc., anziché col nome proprio concorda con l’appellativo geografico;</p>
	
	<p>Urbs Veii, <b>quae</b> (e non qui) a Romanis obsessa est... <i>La città di Veio, che fu assediata dai Romani...</i></p>
	<p>Oppidum Corinthus, <b>quod</b> (e non quae) dirŭtum est... <i>La città di Corinto, che fu distrutta...</i></p>
	Mons Ida, <b>qui</b> (e non quae) in Asia est... <i>Il monte Ida, che si trova in Asia...</i></p>
	</li>
	
	<li><p>col sostantivo <i><b>flumen</b></i> seguito dal nome proprio del fiume si può avere la concordanza sia al neutro col nome comune flumen, sia col nome proprio.</p>
	<p>Flumen Rhenus, <b>quod</b> (opp. qui) vado transiri potest... <i>Il fiume Reno, che si può passare a guado...</i></p>
	</li>
	
</ul>

<h2>Attrazione del relativo</h2>

<p>Quando la proposizione relativa ha carattere accessorio, cioè è una semplice aggiunta che può essere tolta senza compromettere il senso della reggente, il pronome relativo concorda per attrazione col termine che nella frase relativa svolge la funzione di nome del predicato, e non con il termine antecedente.</p>

<p>Thebae, <b>quod caput</b> est Boeotiae, ab Alexandro dirŭtae sunt.<i>Tebe, che è la capitale della Beozia, fu distrutta da Alessandro.</i></p>

<p>Si osservi: <i><b>quod caput est</b></i>, e non <i><b>quae caput sunt</b></i>, in quanto la frase: <i>Thebae ab Alexandro dirŭtae sunt</i> ha in sé senso compiuto.</p>

<p>Se invece la proposizione relativa è <b>necessaria</b> per determinare il termine che la precede, il pronome relativo concorda con esso.</p>

<p>Consules pervenerunt in eam regionem, <b>quae</b> Samnium dicitur. <i>I consoli arrivarono in quella regione, che si chiama Sannio.</i></p>

<p>Si osservi: <i><b>quae</b> Samnium dicitur</i>, e non <i><b>quod</b> Samnium dicitur</i>, perché la relativa è indispensabile per determinare il senso di <i>eam regionem</i>.</p>

<section>
<a href="attr_pred.html">&#171; Funzione attributiva e funzione predicativa</a></p>
<a href="index.html">Index</a>
<a href="nominativo.html">Il nominativo &#187;</a>
</section>

</div>

</body>
</html>
