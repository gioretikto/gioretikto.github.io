<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Funzione attributiva e funzione predicativa"/>
  <title>Funzione attributiva e funzione predicativa</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Domus</a></li>
		<li><a class="navbar" href="index.html">Grammatica</a></li>
	</ul>
</nav>
 
<article>

<h1>Funzione attributiva e funzione predicativa</h1>

<p>Il sostantivo e l’aggettivo possono svolgere due differenti funzioni:</p>

<ul>
	<li><p>una funzione <b>attributiva</b> se concordano con un nome o pronome senza precisare il significato del predicato. In questo caso il sostantivo prende il nome di apposizione, l’aggettivo di attributo;</p>
	
	<p>Puella <b>laeta</b> cantat. <i>La fanciulla lieta canta</i>. <b>laeta</b>: attributo del soggetto (funzione attributiva)</p>
		
	<p><b>flumen</b> Tiberis. <i>il fiume Tevere</i> &emsp; <b>flumen</b>: apposizione del soggetto (funzione attributiva)</p>
	
	</li>
	
	<li><p>una <b>funzione predicativa</b> se concordano con un nome o pronome ma precisano il significato del predicato. In questo caso, a seconda della funzione svolta nella proposizione dal nome a cui si riferiscono, prendono il nome di predicativo del soggetto o dell’oggetto.</p></li>
	
	<p>Puella cantat <b>laeta</b>. <i>La fanciulla canta lieta</i>. &emsp; <b>laeta</b>: predicativo del soggetto (funzione predicativa)
	<p>Te <b>sapientem</b> existimo. <i>Ti stimo saggio</i>. &emsp; <b>sapientem</b>: predicativo dell’oggetto (funzione predicativa)</p>
	</li>
</ul>

<h2>Aggettivi usati in funzione attributiva</h2>

<p>In latino si usa spesso l’aggettivo attributivo in sostituzione di sostantivi italiani, in particolare quelli che indicano:</p>

<ul>
	<li><p><b>località storica</b> o <b>geografica</b>: <i>pugna <b>Cannensis</b></i> («la battaglia di Canne»); <i>victoria <b>Actiăca</b></i> («la vittoria di Azio»); <i>mare <b>Creticum</b></i> («il mare di Creta»); <i>vinum <b>Campanum</b></i> («il vino della Campania») ecc.;</p></li>

<li><p><b>origine</b>: Cimon <b>Atheniensis</b></i> («Cimone di Atene»); Gorgias <b>Leontinus</b></i> («Gorgia da Leontini»); <i>Dionysius <b>Syracusanus</b></i> («Dionigi di Siracusa») ecc.;</p></li>

	<li><p><b>rapporti di amicizia</b> e <b>di inimicizia</b>: <i>foedus <b>Punicum</b></i> («l’alleanza con i Cartaginesi»); <i>bellum <b>Iugurthinum</b></i> («la guerra contro Giugurta»); <i>bellum Mithridaticum</i> («la guerra contro Mitridate»); <i>bellum <b>servile</b></i> («la guerra contro gli schiavi») ecc.;</p></li>
	
	<li><p><b>materia</b>: <i>patĕra <b>aurea</b></i> («una coppa d’oro»); <i>signum <b>aenĕum</b></i> («una statua di bronzo»); <i>pallium <b>lanĕum</b></i> («mantello di lana»); <i>tunica <b>lintĕa</b></i> («una tunica di lino») ecc.</p></li>
</ul>

<h2>OSSERVAZIONE</h2>

<p>Con i nomi che indicano località di battaglia si possono usare anche le preposizioni <i><b>ad / apud</b></i> + il nome della località in caso accusativo; questa forma è d’obbligo con i nomi che non hanno l’aggettivo corrispondente: <i><b>pugna ad / apud</b> Thermopylas</i>, «la battaglia delle Termopili»; <i>clades <b>ad / apud</b> Trebiam</i>, «la sconfitta presso la Trebbia» ecc.</p>

<h2>Aggettivi usati in funzione predicativa</h2>

<p>L’aggettivo in funzione predicativa concorda in genere, numero e caso col nome o pronome a cui è unito, ma precisa il concetto espresso dal predicato. Questo avviene in particolare:</p>

<ul>
	<li><p>con aggettivi che denotano <b>disposizione</b> o <b>stato d’animo</b>, come <i>laetus</i> («lieto»), <i>tristis</i> («triste»), <i>maestus</i> («mesto»), <i>nescius, ignarus</i> («all’insaputa»), <i>tacitus</i> («in silenzio», «senza parlare»), <i>libens</i> («volonteroso», «di buona voglia», «volentieri»), <i>invitus</i> («contro voglia», «senza volerlo», «malvolentieri») ecc.; come si può osservare, all’aggettivo predicativo spesso in italiano corrisponde un avverbio o un’espressione avverbiale;</p>	
	
	<p>Milites victores ad castra <b>laeti</b> remeaverunt. <i>I soldati vincitori tornarono lieti all’accampamento.</i></p>
	<p>Sapiens nihil facit <b>invitus</b>. <i>Il sapiente non fa nulla contro voglia.</i></p>

	</li>

	<li><p>con aggettivi che indicano l’<b>ordine di successione</b> nel tempo o la posizione nello spazio, come <i>primus, princeps, secundus</i>... («per primo», «per secondo»...), <i>ultimus</i> («per ultimo»), <i>superior</i> («di sopra»), <i>inferior</i> («di sotto») ecc.;</p>

	<p><p>Hannibal <b>princeps</b> in proelium ibat. <i>Annibale andava in battaglia per primo.</i></p>
	<p><b>Superior</b> stabat lupus. <i>Il lupo stava di sopra (più in alto).</i></p>

	</li>

<li><p>con aggettivi che completano il senso del verbo aggiungendo <b>altre determinazioni</b>, come <i>solus, unus, praesens, absens</i> ecc.</p>

<p>Hoc <b>solus</b> feci. <i>Ho fatto questo da solo.</i></p>
<p>Virtutem semper <b>liberam</b> volumus. <i>Vogliamo la virtù sempre libera.</i></p>
</li>

</ul>

<p>Aggettivi con valore ora predicativo, ora attributivo.</h2>

<p>Alcuni aggettivi, come <i>primus, ultimus, summus, medius, imus</i> ecc., possono avere valore ora predicativo, ora attributivo. Hanno valore predicativo e precedono il nome quando sono impiegati in locuzioni che indicano collocazione nel tempo o posizione nello spazio, come <i>in summo monte</i>, «sulla cima del monte»; <i>in medio colle</i>, «a metà del colle»; primo vere</i>, «all’inizio della primavera»; <i>media hieme</i>, «nel mezzo, nel cuore dell’inverno»; <i>prima luce</i>, «allo spuntar del giorno» ecc.</p>

<p>Romanorum copiae <b>summum</b> montem occupabant. <i>Le truppe dei Romani occupavano la sommità del monte.</i></p>

<p>Quando invece indicano la qualità, o il posto nella successione o nella serie, per cui il sostantivo si distingue dagli altri della stessa specie, hanno valore attributivo; in questo caso, di norma seguono il nome.</p>

<p>Mons <b>summus</b> urbi impendebat. <i>Un monte altissimo sovrastava la città</i></p>

<h2>Sostantivi predicativi</h3>

<p>Il sostantivo usato come apposizione assume funzione predicativa quando determina il significato del predicato; questo si può avere con molti sostantivi e in particolare con quelli che indicano età, come puer, adulescens, iuvenis, senex, oppure ufficio, carica, come <i>consul, praetor, tribunus, imperator, dux, magister</i> ecc.</p>

<p>Cicero <b>senex</b> libros de philosophĭa scripsit. <i>Cicerone da vecchio (nella vecchiaia) scrisse libri di filosofia.</i></p>
<p>Philippus Aristotelem <b>magistrum</b> arcessivit. <i>Filippo chiamò a sé come maestro Aristotele.</i></p>
<p>Attalus <b>heredem</b> populum Romanum reliquit. <i>Attalo lasciò erede il popolo romano.</i></p>
<p>Alexander usus est Aristotele <b>magistro</b>. <i>Alessandro si servì di Aristotele come maestro.</i></p>

<p>come si rileva dall’ultimo esempio, il predicativo può essere espresso in qualsiasi caso, non solo in nominativo e accusativo. In italiano il predicativo è generalmente introdotto da espressioni quali “come”, “per”, “da”, “in qualità di” ecc.; quando si traduce dall’italiano è bene ricordare che queste espressioni si tacciono in latino.</p>

<h3>OSSERVAZIONE</h3>

<p>Non sempre il “come” italiano introduce un predicativo, a volte può avere valore comparativo; in questo caso va espresso anche in latino. Es.: <i>Diligo te <b>tamquam</b> patrem</i>. «Ti amo come un padre».</p>

<section>
<a href="attributo_app_concordanza.html">&#171;Concordanza dell’attributo e dell’apposizione; Attributo; Apposizione</a></p>
<a href="index.html">Index</a>
<a href="concordanza_relativo.html">Concordanza del pronome relativo &#187;</a>
</section>

</article>

</body>
</html>
