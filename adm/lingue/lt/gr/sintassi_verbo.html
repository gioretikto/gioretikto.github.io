<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Caratteristiche del verbo"/>
  <title>Caratteristiche del verbo</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>

<div class="content">

<h1>Caratteristiche del verbo</h1>

<p>In latino, come in italiano, il verbo è la parte più importante, più articolata e più complessa del discorso; senza di esso, espresso o sottinteso, il discorso non può avere senso compiuto. Le <b>caratteristiche</b> del verbo latino sono le seguenti:</p>

<ul>
	<li><p>la <b>persona</b>: nei modi finiti le desinenze identificano le diverse persone;</p></li>
	
	<li><p>il <b>numero</b>: indica se il soggetto è uno solo (singolare) o più di uno (plurale);</p></li>
	
	<li><p>il <b>tempo</b>: indica se l’azione o la condizione espressa dal verbo viene presentata come presente, come passata o come futura rispetto al momento in cui si parla o scrive (tempo “assoluto”), o in relazione al verbo di un’altra proposizione (tempo “relativo”);</p></li>
	
	<li><p>il <b>modo</b>: indica se l’azione o la condizione espressa dal verbo viene presentata come certa (indicativo), incerta o condizionata (congiuntivo / condizionale), o comandata (imperativo);</p></li>
	
	<li><p>All’<b>aspetto</b>: indica se l’azione o la condizione espressa dal verbo viene presentata come già compiuta (<i>perfecta</i>) o còlta nel suo svolgersi (<i>infecta</i>);</p></li>
	
	<li><p>il <b>genere</b>: esprime quale relazione c’è tra l’azione espressa dal verbo e il soggetto;</p></li>
	
	<li><p>la <b>forma</b> (e/o diàtesi): serve a indicare se il soggetto compie o subisce l’azione espressa dal verbo. Queste due ultime caratteristiche del verbo, intimamente connesse tra loro, meritano un approfondimento.</p></li>
</ul>

<h2>Il genere e la forma del verbo</h2>

<p>Rispetto al genere, in latino come in italiano, il verbo può essere transitivo o intransitivo.</p>

<ul>
	<li><p>Il verbo è transitivo se l’azione compiuta dal soggetto “passa” o può passare direttamente sul complemento oggetto, espresso in latino in caso accusativo.</p>
	
	<ul>
		<li><p>Pueri <b>legunt librum</b>. <i>I fanciulli leggono un libro.</i></p></li>
	</ul>
	
	<p>Si osservi: <i><b>librum</b></i> è complemento oggetto, perciò <i><b>legunt</b></i> è transitivo.</p>
	</li>
	
	<li><p>Il verbo è intransitivo, invece, se l’azione compiuta dal soggetto resta sul soggetto o passa su un complemento indiretto; talvolta può anche trattarsi di un verbo transitivo usato con valore assoluto, cioè senza complemento;</p>
	
	<ul>
		<li><p>Pueri <b>deambulant in silva</b>. <i>I fanciulli passeggiano nella selva.</i></p></li>
	</ul>
	
	<p>Si osservi: <b>deambulant</b> («passeggiano») non può avere il complemento oggetto, ma altri complementi, perciò è intransitivo.</p>
	</li>
</ul>

<p>Quanto alla <b>forma</b>, il verbo latino può avere forma attiva o forma passiva.</p>

<ul>
	<li><p>Il verbo ha forma attiva quando indica che il soggetto “agisce”, cioè compie l’azione; questa forma è propria di tutti i verbi, transitivi e intransitivi, marcati dalle terminazioni della forma attiva;</p>
	
	<ul>
		<li><p>Pueri <b>legunt librum</b>. <i>I fanciulli leggono un libro.</i></p></li>
	</ul>
	
<ul>
	<li><p>Il verbo ha forma passiva quando indica che il soggetto non compie, ma “subisce” l’azione compiuta da altri; questa forma è propria dei verbi transitivi, marcati dalle terminazioni della forma passiva.</p>
	
	<ul>
		<li><p>Liber <b>legĭtur</b> a pueris. <i>Il libro è letto dai fanciulli.</i></p></li>
	</ul>
	
	<p>Abbiamo dunque visto che si può risalire alla forma del verbo semplicemente osservando se le terminazioni delle varie voci verbali sono attive o passive; questo però non implica necessariamente che il significato del verbo sia effettivamente attivo o passivo: ad esempio, verbi come <i>fio</i> («essere fatto»), <i>veneo</i> («essere venduto»), <i>vapulo</i> («essere percosso»), <i>pereo</i> («andar perduto») presentano una forma attiva, ma il loro significato è passivo; altri verbi, invece, presentano una forma passiva, ma possono esprimere un significato medio (o riflessivo), oltre che passivo: per esempio, <i>moveor</i> può significare «vengo mosso», ma anche «mi muovo»; lavor può significare «vengo lavato», ma anche «mi lavo». Qui entra in gioco il concetto di <b>diàtesi</b>, termine derivato dal greco attraverso il tardo latino <i>diàthesis</i>, che significa «disposizione», «modo di essere». La diatesi non riguarda le terminazioni della voce verbale, ma il valore logico-semantico che la voce verbale può assumere, cioè il suo significato, la sua disposizione nei confronti del soggetto. In latino, la voce verbale può avere:</p>
	
	<ul>
		<li><p><b>diatesi attiva</b>, quando esprime un significato attivo; la diatesi attiva, tranne alcune eccezioni, coincide con la forma attiva dei verbi transitivi e intransitivi (esclusi i deponenti);</p></li>
		
		<li><p><b>diatesi passiva</b>, quando esprime un significato passivo; la diatesi passiva generalmente coincide con la forma passiva dei verbi transitivi;</p></li>
		
		<li><p><b>diatesi media</b> (o riflessiva), quando esprime un’azione compiuta e subìta dal soggetto, o compiuta dal soggetto su se stesso, o a cui il soggetto è particolarmente interessato; la diatesi media è propria di alcuni verbi deponenti, come <i>laetor</i>, «mi rallegro»; <i>miror</i>, «mi meraviglio»; <i>obliviscor</i>, «mi dimentico»; <i>queror</i>, «mi lamento»; <i>recordor</i>, «mi ricordo»; può coincidere anche con la forma passiva di alcuni verbi transitivi: <i>cingor</i>, «mi cingo»; <i>feror</i>, «mi lancio»; <i>moveor</i>, «mi muovo» ecc., ed esprimere senso riflessivo (v. anche par. 36.6).</p></li>
</ul>
		
<section>
<a href="sintassi_avverbi.html">&#171; Particolarità sintattiche degli avverbi: l’avverbio italiano «più»;</a>
<a href="index.html">Index</a>
<a href="sintassi_verbi_transitivi.html">Particolarità di alcuni verbi di genere transitivo &#187;</a>
</section>

</div>

</body>
</html>
