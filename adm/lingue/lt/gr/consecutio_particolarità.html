<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Particolarità nell’uso della consecutio tempŏum"/>
  <title>Particolarità nell’uso della consecutio tempŏrum</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
 
<div class="content">

<h1>Particolarità nell’uso della consecutio tempŏrum</h1>

<p>Ci sono alcuni casi in cui le norme della <i>consecutio tempŏrum</i>, di solito rigorosamente rispettate, non vengono seguite. Vediamo i casi più comuni.</p>

<p>Le <b>proposizioni consecutive</b> esprimono l’<b>effetto</b> di quanto enunciato come causa nella reggente. Generalmente sono svincolate dalla consecutio, e i tempi del congiuntivo sono usati come segue:</p>

<ul>

<li><p>se la conseguenza ricade nel <b>presente</b>, si usa il <b>congiuntivo presente</b>, anche in dipendenza da un tempo storico;</p>
<ul>
	<li><p>(Roma) ab exiguis profecta initiis eo <b>crevit, ut</b> iam magnitudine <b>laboret</b> sua. (Liv.) <i>Roma, partita da origini minime, è cresciuta talmente, che ormai è oppressa dalla sua grandezza.</i></p></li>
	</li>
</li>

<li><p>se la conseguenza ricade nel <b>passato</b>, si usa il <b>congiuntivo imperfetto</b> o <b>perfetto</b>, anche in dipendenza da un tempo principale.</p>

	<ul>
		<li><p>Patriae tanta <b>est</b> vis, <b>ut</b> Ithăcam illam sapientissimus vir immortalitati <b>anteponĕret</b>. (Cic.)<i>Tanto grande è la forza dell’amor di patria, che l’eroe assai saggio (= Ulisse) antepose la famosa Itaca all’immortalità.</i></p></li>
	</ul>

<p>Talvolta, quando si ha un tempo storico nella reggente e anche l’azione della consecutiva è riferita al passato, si ha il congiuntivo perfetto, quando si mette in risalto il fatto in sé, senza rapporto col verbo della reggente.</p>
	
	<ul>
		<li><p>Tanta <b>fuit</b> rei frumentariae difficultas, <b>ut</b> complures dies milites frumento <b>caruĕrint</b>. (Caes.) <i>Fu tanto grande la penuria di approvvigionamento, che i soldati per molti giorni rimasero senza frumento.</i></p></li>
	</ul>
	
<p>Talvolta, infine, anche nelle consecutive il congiuntivo si può trovare usato in valore relativo, per sottolineare un <b>rapporto temporale di stretta contemporaneità</b> con la reggente, come nel seguente esempio:</p>

	<ul>
		<li><p>Atticus sic Graece <b>loquebatur, ut</b> Athenis natus <b>videretur</b>. (Nep.) <i>Attico parlava greco in modo tale, che sembrava nato ad Atene.</i></p></li>
	</ul>
</li>

<li><p>L’<b>imperfetto congiuntivo potenziale</b> e <b>dubitativo</b> resta immutato anche in dipendenza da un tempo principale.</p>

	<ul>
		<li><p><b>Quaero</b> a te cur Cornelium non <b>defendĕrem</b>. (Cic.) <i>Ti chiedo perché non avrei dovuto difendere Cornelio.</i></p></li>
	</ul>
</li>

<li><p>Le proposizioni parentetiche di tipo restrittivo, come <i>quod <b>sciam</b></i>, «per quanto io sappia»; <i>quod <b>sensĕrim</b></i>, «per quel che mi sia accorto»; <i>quod <b>audiĕrim</b></i>, «per quanto io abbia udito»; <i>quod <b>meminĕrim</b></i>, «per quello che ricordo», e di tipo finale, come <i>ut <b>omittam</b></i>, «per non parlare di»; <i>ut ita <b>dicam</b></i>, «per così dire» ecc., sono svincolate dal rapporto temporale con la reggente e non osservano le norme della consecutio.</p>

	<ul>
		<li><p>Non venĕrat, quod <b>sciam</b>. (Cic.) <i>Non era venuto, per quanto io so / sappia.</i></p></li>
	</ul>
</li>

<li><p>Il <b>periodo ipotetico di terzo tipo o dell’irrealtà</b> ha sempre il <b>congiuntivo imperfetto</b> e <b>piuccheperfetto</b>, anche in dipendenza da un tempo principale (v. parr. 45.5.2 e 45.5.3).</p>

	<ul>
		<li><p>Tanta mihi cum eo necessitudo <b>est</b> familiaritasque ut, si mea res <b>esset</b>, non magis <b>laborarem</b>. (Cic.) <i>È così grande il vincolo di amicizia che mi lega a lui, che se la cosa fosse mia, non mi preoccuperei di più.</i></p></li>
	</ul>
</li>
</ul>

<h4>OSSERVAZIONI</h4>

<ol>
	<li><p>Si osservi la differenza di senso tra il congiuntivo dubitativo e la forma che rispetta le norme della <i>consecutio</i>:</p>

		<ul>
			<li><p>Dic mihi cur Cornelium non <b>defendĕres</b>. congiuntivo dubitativo <br> <i>Dimmi perché non avresti dovuto difendere Cornelio</i>.</p></li>
			<li><p>Dic mihi cur Cornelium non <b>defendĕris</b>. interrogativa indiretta <br> <i>Dimmi perché non hai difeso Cornelio.</i></p></li>
		</ul>
	</li>
	
	<li><p>Vi sono inoltre alcune proposizioni dipendenti al congiuntivo, che tratteremo nei capitoli seguenti, come le <b>finali</b> e le <b>complementari</b> dirette di tipo volitivo o iussivo, che per loro natura esprimono sempre un rapporto di contemporaneità col verbo reggente: queste perciò hanno soltanto il <b>congiuntivo presente</b> in dipendenza da un tempo principale, l’<b>imperfetto</b> in dipendenza da un tempo storico.</p>
	
		<ul>
			<li><p>Studeo ut <b>discam</b>. &emsp; Studui ut <b>discĕrem</b>.</p></li>
			<li><p>Te hortor ut <b>legas</b>. (Cic.) &emsp; Te hortatus sum ut <b>legeres</b>.</p></li>
		</ul>

<p>Queste proposizioni non hanno il congiuntivo perfetto o piuccheperfetto perché, esprimendo un fine, un’esortazione, un ordine, l’azione non può essere riferita al passato. Non si usa nemmeno la coniugazione perifrastica attiva con sim o essem, in quanto il senso del loro contenuto è già di per sé da riferirsi al futuro.</p></li>

<li><p>Talvolta le relative causali e consecutive mantengono al congiuntivo il tempo che avrebbero all’indicativo se fossero indipendenti. Es.: <i>Fuit Caninius mirifica vigilantia, qui suo toto consulatu somnum non <b>vidĕrit</b></i>. (Cic.; nella frase indipendente ci sarebbe: <i>somnum non vidit</i>) «Caninio mostrò una straordinaria forza di vegliare, giacché in tutto il suo consolato non conobbe mai il sonno».</p></li>
</ol>

<section>
<a href="consecutio_temporum.html">&#171; Consecutio tempŏrum</a>
<a href="index.html">Index</a>
<a href="futuro_del_congiuntivo.html">Il futuro del congiuntivo &#187;</a>
</section>

</div>

</body>
</html>
