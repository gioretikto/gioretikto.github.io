<!DOCTYPE html>
<html lang="it">
<head>
 <meta charset="utf-8">
 <meta name="viewport" content="width=device-width, initial-scale=1.0"> 
 <meta name="description" content="Mutamenti vocalici: la sincope e l’apofonia"/>
 <title>Mutamenti vocalici: la sincope e l’apofonia</title>
 <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
  
<div class="content">

<h1>Mutamenti vocalici: la sincope e l’apofonia</h1>

<p>I mutamenti vocalici più rilevanti sono la <i>sincope</i> e l’<i>apofonia</i>. La <b>sincope</b>, consiste nella caduta di una vocale breve, di un gruppo o di una sillaba all’interno di una parola. Es.:</p>

<ul>
	<li><p><i>dextĕra → dextra</i>;</p></li>
	<li><p><i>calĭdus → caldus</i>;</p></li>
	<li><p><i>solĭdus → soldus</i>.</p></li>
</ul>

<p>Il fenomeno della sincope si verifica specialmente con i verbi, in forme come laudasti per <i>laudavisti, laudaram</i> per <i>laudavĕram, laudasse</i> per <i>laudavisse</i>.</p>

<p>L’<b>apofonia</b>, detta anche gradazione o alternanza vocalica, consiste nella variazione del timbro o della quantità della vocale tematica di una parola. Può essere qualitativa, quantitativa oppure qualitativa e quantitativa insieme.</p>

<ul>
	<li><p>Si ha l’apofonia <b>qualitativa</b> quando la vocale cambia il timbro: per esempio la ĕ diventa ŏ, come in tĕgo e tŏga, lĕgo e lŏgus;</p></li>
	
<li><p>si ha l’apofonia <b>quantitativa</b> quando la vocale da breve diventa lunga, come in tĕgo che dalla stessa radice dà tēgula, rĕgo che dà rēgula, mŏveo che al perfetto fa mōvi, vĕnio che al perfetto fa vēni;</p></li>

<li><p>si ha l’apofonia <b>qualitativa</b> e <b>quantitativa</b> insieme quando la vocale cambia sia il timbro, sia la quantità, come in <i>căpio</i> che al perfetto fa <i>cēpi</i>, <i>făcio</i> che fa <i>fēci</i>, in dōnum accanto a dătus.</p></li>
</ul>

<p>Si osserva il fenomeno dell’apofonia specialmente nei composti, nei quali principalmente:</p>

<ul>
	<li><p>le vocali brevi in sillaba aperta diventano <i>ĭ</i>: <i>căpio → concĭpio, făcio → confĭcio, cădo → concĭdo, rĕgo → dirĭgo</i>.</p></li>
	
<li><p>la <i>a</i> in sillaba chiusa diventa <i>e</i>: <i>damno → condemno; arpo → decerpo</i>;</p></li>

<li><p>la <i>a</i> davanti a <i>l</i> diventa <i>u</i>, davanti a <i>nc, ng</i> diventa <i>i</i>: <i>salsus → insulsus; tango → contingo</i>;</p></li>

<li><p>i dittonghi si chiudono: <i>ae</i> diventa <i>i</i> (caedo → incīdo; aestimo → existimo</i>); <i>au</i> diventa <i>u</i> (<i>claudo → includo, causa → incuso</i>); <i>oe</i> diventa <i>e</i>, oppure <i>u</i> (<i>coena → cena; foecundus → fecundus; loedus → ludus</i>).</p></li>
</ul>

<h2>Dal latino alle lingue europee</h2>

<p>L’apofonia in origine era un fenomeno fonetico, ma col tempo ha assunto anche valore morfologico e semantico; è presente pure in molte lingue europee: in particolare è molto appariscente nelle lingue germaniche, ad esempio in tedesco, come si rileva nelle forme dei seguenti verbi: <i>spr<b>e</b>chen</i> («parlare»), <i>spr<b>i</b>cht</i> («parla»), <i>spr<b>a</b>ch</i> («parlai»), <i>gespr<b>o</b>chen</i> («parlato»); <i>tr<b>e</b>ffen</i> («incontrare»), <i>tr<b>i</b>fft</i> («incontra»), <i>tr<b>a</b>f</i> («incontrai»), <i>getr<b>o</b>ffen</i> («incontrato»).</p>

<section>
<a href="sillabazione.html">&#171;Regole dell'accento</a>
<a href="index.html">Index</a>
<a href="rotacismo.html">Mutamenti consonantici: assimilazione, dissimilazione, rotacismo &#187;</a>
</section>

</div>

</body>
</html>
