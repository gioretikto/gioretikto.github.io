<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Le Proposizioni complementari dirette; itroduzione da quod dichiarativo"/>
  <title>Le Proposizioni complementari dirette; itroduzione da quod dichiarativo</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
 
<div class="content">

<h1>Le Proposizioni complementari dirette; itroduzione da quod dichiarativo</h1>

<p>Le proposizioni complementari dirette, o completive o sostantive, fungono da <b>soggetto</b> o da <b>complemento oggetto</b> rispetto alla proposizione reggente.</p>

<p>Verranno esaminate nel seguente ordine:</p>

<ul>
	<li><p>proposizioni complementari dirette introdotte da quod dichiarativo (verbo all’indicativo);</p></li>
	<li><p>proposizioni complementari dirette introdotte dalle congiunzioni <i><b>ut</b></i> (negaz. <i>ut non</i>), <i><b>ut</b></i> (negaz. ne), <i><b>ne, quin</b></i> (verbo al congiuntivo);</p></li>
	<li><p>proposizioni complementari dirette rette dai <i><b>verba timendi</b></i> (verbo al congiuntivo);</p></li>
	<li><p>proposizioni complementari dirette rette dai <i><b>verba impediendi</b></i> e <i><b>recusandi</b></i> (verbo al congiuntivo);</p></li>
	<li><p>proposizioni complementari dirette introdotte da pronomi, aggettivi, avverbi interrogativi o da particelle: sono le proposizioni interrogative indirette (verbo al congiuntivo);</p></li>
	<li><p>proposizioni complementari dirette rette dai verba dubitandi (verbo al congiuntivo).</p></li>
</ul>

<h2>Proposizioni complementari dirette introdotte da quod dichiarativo</h2>

<o>La proposizione complementare diretta introdotta dalla congiunzione <i><b>quod</b></i> («che», «per il fatto che») è detta <b>dichiarativa</b> o <b>epesegetica</b>. Si tratta di una proposizione subordinata con funzione soggettiva, oggettiva o epesegetica che completa l’enunciato della proposizione reggente precisando un fatto o una circostanza, oppure chiarendo un termine (sostantivo, pronome, avverbio) della reggente. <br>Il verbo di questa proposizione di solito è all’<b>indicativo</b>, perché in genere le circostanze precisate sono sentite come reali.</p>

<p>In latino, la complementare diretta introdotta da quod dichiarativo è frequente:</p>

<ul>
	<li><p>dopo espressioni formate da <b>verbi di avvenimento usati impersonalmente</b> e uniti ad <b>avverbi di modo</b> o <b>aggettivi neutri</b>, come <i>bene, male, recte, opportune, peropportune, commŏde, incommŏde accĭdit (fit, evĕnit) quod</i>, «accade bene, male, opportunamente, a proposito, a sproposito che» (funzione soggettiva); <i>gratum, iucundum, molestum est quod</i>, «è cosa gradita, piacevole, molesta che» (funzione soggettiva); oppure dopo espressioni come <i>bene, male, gratum, pergratum facio quod</i>, «faccio bene, male, cosa gradita, molto gradita a» (funzione oggettiva);</p>
	
	<ul>
		<li><p><b>Accĭdit perincommŏde quod</b> eum nusquam <b>vidisti</b>. (Cic.) <i>È accaduto disgraziatamente che tu non lo abbia visto in nessun luogo.</i></p></li>
		<li><p>De animo meo erga rem publicam <b>bene facis quod</b> non <b>dubitas</b>. (Cic.) <i>Fai bene a non dubitare dei miei sentimenti verso lo Stato.</i></p></li>

		<li><p><b>Fecisti</b> mihi <b>pergratum, quod</b> Serapionis librum ad me <b>misisti</b>. (Cic.) <i>Mi hai fatto una cosa molto gradita a mandarmi il libro di Serapione.</i></p></li>
	</ul>
	</li>
	
	<li><p>dopo i verbi che significano <b>«aggiungere», «tralasciare»</b> in espressioni come (<i>huc, eo, ad id</i>) <i>accēdit quod</i> «(a questo) si aggiunge che» (funzione soggettiva); adde quod, «aggiungi che» (funzione oggettiva); <i>omitto (praeterĕo, praetermitto) quod</i>, «tralascio, lascio da parte il fatto che» (funzione oggettiva);</p>
	
	<ul>
	
		<li><p><b>Eo accedebat quod</b> iudices ex lege Rupilia <b>dati</b> non <b>erant</b>. (Cic.) <i>A ciò si aggiungeva che i giudici non erano stati assegnati in base alla legge Rupilia.</i></p></li>
	
		<li><p><b>Accēdit quod</b> Caesar ingeniis excellentibus delectatur. (Cic.) <i>Si aggiunge che Cesare gode della compagnia di uomini eccellenti.</i></p></li>
	
		<li><p><b>Adde huc quod</b> perferri litterae nullo modo <b>potuerunt</b>. (Cic.) <i>A questo aggiungi che la lettera non poté in alcun modo essere recapitata.</i></p></li>
	
		<li><p><b>Praetereo quod</b> eam sibi domum delegit. (Cic.) <i>Tralascio il fatto che riservò a se stesso quella casa.</i></p></li>
	</ul>
</li>

<li><p>dopo i <i><b>verba affectuum</b></i> (funzione oggettiva), come <i>gaudeo, doleo, crucior; moleste, aegre, aequo animo fero</i>, e dopo i verbi di lode, biasimo, accusa, come <i>laudo, reprehendo, vitupero, gratias ago, gratulor</i> ecc.; in questo caso <i>quod</i> ha valore dichiarativo-causale;</p>

<ul>
	<li><p><b>Quod</b> male <b>feci, crucior</b>. (Plaut.) <i>Mi rammarico di aver agito male.</i></p></li>
</ul>
</li>

<li><p>per <b>chiarire un termine della reggente</b> (pronome neutro, sostantivo o avverbio) usato in funzione <b>prolettica</b>, come: <i>hoc, id, illud; ita, inde, sic; laus, honor, dolor</i> ecc. (funzione epesegetica).</p>

<ul>
	<li><p><b>Id</b> iam lucrum est, <b>quod vivis</b>. (Plaut.) <i>Questo è già un vantaggio, che sei vivo.</i></p></li>
</ul>

<p>Come abbiamo detto, generalmente il <i><b>quod</b></i> dichiarativo è costruito con l’indicativo; in alcuni casi, tuttavia, si può trovare anche seguito dal <b>congiuntivo</b> (obliquo o eventuale), se la proposizione riporta un pensiero di persona diversa da chi parla o scrive oppure esprime un fatto soggettivo, eventuale.</p>

<ul>
	<li><p><b>Mitto quod</b> pericula subire paratissimus <b>fuĕris</b>. (Cic.) <i>Tralascio il fatto che eri prontissimo (= ti dicevi prontissimo) ad affrontare i pericoli.</i></p></li>
</ul>

<h4>OSSERVAZIONI</h4>

<ol>
	<li><p><i>Quod</i> è propriamente un pronome relativo (nominativo / accusativo neutro) usato con valore di congiunzione in questo tipo di proposizione.</p></li>
	
	<li><p>Accanto all’espressione <i><b>accēdit quod</b></i> («si aggiunge il fatto che») e l’<b>indicativo</b> è frequente trovare, col medesimo significato, anche <i><b>accēdit ut</b></i> e il congiuntivo. Es.: <i>Ad Appii Claudii senectutem <b>accedebat</b> etiam ut caecus esset</i>. (Cic.) «Alla vecchiaia di Appio Claudio si aggiungeva anche che fosse cieco».</p></li>
	
	<li><p>I <i>verba affectuum</i> possono avere anche l’accusativo e l’infinito (v. par. 39.3.6).</p></li>
	
	<li><p>Quod con l’indicativo posto in principio di periodo in genere significa «quanto al fatto che», «riguardo a quello che»; è così usato, in funzione di accusativo avverbiale, per introdurre un nuovo argomento o una nuova osservazione. Es.: <i><b>Quod</b> me Agamemnŏnem aemulari <b>putas</b>, fallĕris</i>. (Nep.) «Quanto al fatto che credi che io èmuli Agamennone, ti sbagli».</p></li>
</ol>

<section>
<a href="attrazione_modale.html">&#171; La cosiddetta “attrazione modale”</a>
<a href="index.html">Index</a>
<a href=complementari_ut_ne.html">Proposizioni complementari dirette introdotte da ut (negazione ne) &#187;</a>
</section>

</div>

</body>
</html>
