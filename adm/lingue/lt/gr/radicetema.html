<!DOCTYPE html>
<html>
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Radice, tema e desinenza"/>
    <title>Radice, tema e desinenza</title>
    <link rel="stylesheet" type="text/css" href="../css/style.css" media="screen">
</head>

<body>

<nav>
    <ul>
        <li><a class="navbar" href="../index.php">Home</a></li>
        <li><a class="navbar" href="../../documentation.html">Documentation</a></li>
        <li><a class="navbar" href="index.html">Grammatica</a></li>
    </ul>         
</nav>

      
<div class="content">

<h1>Radice, tema e desinenza</h1>

<p>Nelle parole latine si possono distinguere una radice, un tema e una desinenza.<p>

<p>La radice è la parte irriducibile della parola, che ne esprime il significato e che accomuna quella parola a molte altre della stessa 
famiglia: <b>aqu</b>-a «acqua», <b>aqu</b>-aeductum «acquedotto», <b>aqu</b>-arium «acquario»,  oppure in-<b>dign</b>-us
  «indegno», <b>dign</b>-itas  «dignità», <b>dign</b>-e «degnamente». </p>
  
<p>La  radice,  proprio  perché  è  portatrice  del  significato  principale della parola, tende a non modificarsi, tranne che per il fenomeno 
dell’<b>apofonía</b>, quando cioè la vocale della radice cambia, per permettere una distinzione dei tempi e dei modi nei verbi, per differen-
ziare i verbi dai nomi oppure per ragioni fonetiche. Questa variazione vocalica può essere quantitativa
, quando muta solo la quantità (lĕgo «io leggo», lēgi «io lessi») oppure qualitativa, quando cambia la vocale (tĕgo «io copro», t
ŏga «la toga», un indumento che copre).</p>

<p>Il tema,  che permette  di  differenziare  una  parola  dalle  altre  che hanno la stessa radice, è l’insieme costituito dalla radice e da uno o 
più prefissi (particelle che precedono la radice) o suffissi (particelle che seguono la radice): <b>aqu+ari+u-m, in+dign+u-s</b>.</p>

<p>Nei nomi e nei verbi il tema termina spesso con un suffisso vocalico detto vocale tematica: in+dign+<b>u</b>+s.</p>

<p>La desinenza è la parte finale e variabile di una parola che ne indica le caratteristiche morfologiche o la funzione grammaticale (nei 
nomi, negli aggettivi e nei pronomi il numero, il genere e in latino − come vedremo − il caso; nei verbi il modo, il tempo, la persona 
e il numero): aqu-<b>a</b> «l’acqua», nominativo singolare e aqu-<b>ae </b> «le acque», nominativo plurale.</p>

<p>Spesso la vocale tematica e la desinenza sono fuse tra loro, rendendone difficile la distinzione: <i>aquis </i> «alle acque», complemento di 
termine, deriva da <i>*aqu+a+is</i>, con la fusione della vocale tematica -a- e della desinenza -is. L’unione della vocale tematica con la de-
sinenza si chiama <b>terminazione</b>: aqu-<b>is</b>, indign-<b>us</b>.</p>

<section>
<a href="system.html">&#171;Thermodynamic Systems</a>
<a href="index.html">Index</a>
<a href="continuity.html">Definizione limite per funzioni operanti tra spazi metrici o normati &#187;</a>
</section>

</div>

</body>
</html>
