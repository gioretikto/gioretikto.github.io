<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Osservazioni sui complementi di luogo"/>
  <title>Osservazioni sui complementi di luogo</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>

<div class="content">

<h1>Osservazioni sui complementi di luogo</h1>

<h2>I nomi propri di città, villaggio e piccola isola accompagnati da appellativi</h2>

<p>Come abbiamo appena visto, i complementi di luogo costituiti da nomi propri di città, villaggio e piccola isola hanno <b>costrutti particolari</b>, che si discostano dalle <b>regole generali</b> con cui si costruiscono i complementi di stato in luogo e moto a luogo e da luogo. I nomi propri di città, villaggio e piccola isola possono però comportarsi in modo diverso da quanto sopra descritto, in due circostanze:</p>

<ul>
	<li><p>quando sono accompagnati dal solo <b>appellativo geografico</b> (<i>urbs, oppidum, vicus, insula</i> ecc.): in questo caso si seguono le regole generali, in quanto il nome proprio costituisce complemento di denominazione;</p>
	
	<ul>
		<li><p>Sumus <b>in urbe Roma, in insula Rhodo</b>. <i>Siamo nella città di Roma, nell’isola di Rodi.</i></p></li>
		<li><p>Cras ibimus <b>in urbem Neapolim, in vicum Cannas</b>. <i>Domani andremo nella città di Napoli, nel villaggio di Canne.</i></p></li>
		<li><p>Venio <b>ab urbe Athenis, ex insula Ustica</b>. <i>Vengo dalla città di Atene, dall’isola di Ustica.</i></p></li>
	</ul>
	</li>
	
	<li><p>quando sono accompagnati contemporaneamente dall’<b>appellativo geografico</b> e da un aggettivo o da un <b>complemento di specificazione</b>: in questo caso il <b>nome proprio segue i costrutti particolari</b>, mentre l’<b>appellativo e il suo attributo seguono le regole generali</b>.</p>
	
	<ul>
		<li><p>Sumus <b>Romae, in pulcherrima urbe</b>. <i>Siamo nella bellissima città di Roma.</i></p></li> 
		<li><p>Ibimus <b>Syracusas, in clarissimam urbem</b>. <i>Andremo nella bellissima città di Siracusa.</i></p></li>
		<li><p>Habito <b>Thebis, in urbe Boeotiae</b>.<i>Abito a Tebe, città della Beozia.</i></p></li>
		<li><p>Redeo <b>Rhodo, ab insula clarissima</b>. <i>Ritorno dalla bellissima isola di Rodi.</i></p></li>
	</ul>
	</li>
</ul>

<h3>OSSERVAZIONI</h3>

<ol>
	<li><p>Non segue queste particolarità il complemento di moto per luogo, che rimane espresso con <i><b>per</i> + accusativo</b>. Es.: <i>Transii per Corinthum, urbem maritimam</i>. «Passai per la città marittima di Corinto». </p></li>
	
	<li><p>Talvolta anche l’appellativo geografico accompagnato dal suo attributo segue il costrutto particolare e omette la preposizione. Es.: <i>Archĭas <b>Antiochīae</b> natus est, <b>celebri urbe</b> et <b>copiosa</b></i>. (Cic.) «Archia nacque nella celebre e ricca città di Antiochia».</p></li>
</ol>

<h2>Complementi di luogo con domus e rus</h2>

<p>I sostantivi <i><b>domus</b></i> («casa», «patria») e <i><b>rus</b></i> («campagna») seguono i costrutti particolari dei nomi propri di città; perciò si costruiscono:</p>

<ul>

	<li><p>con il locativo per esprimere lo stato in luogo: domi, «in casa, in patria»; ruri, «in campagna»;</p>
	<ul>
		<li><p>Condiunt Aegyptii mortuos et <b>domi</b> servant. (Cic.) Gli Egiziani imbalsamano i morti e li conservano in casa.</p></li>
		<li><p>Vivere <b>ruri</b>. (Cic.) <i>Vivere in campagna.</i></p></li>
	</ul>
</li>

<li><p>con l’<b>accusativo</b> per esprimere il <b>moto a luogo: <i>domum</i></b>, «verso la casa, verso la patria»; <i><b>rus</b></i>, «in campagna, verso la campagna»;</p>

	<ul>
		<li><p>Helvetii <b>domum</b> redierunt. (Caes.) <i>Gli Elvezi tornarono a casa, in patria.</i></p></li>
		<li><p><b>Rus</b> ire. (Ter.) <i>Andare in campagna.</i></p></li>
	</ul>
</li>

<li><p>con l’<b>ablativo</b> per esprimere il <b>moto da luogo: <i>domo</i></b>, «da casa, dalla patria»; <i><b>rure</b></i>, «dalla campagna».</p>

<ul>
	<li><p><b>Domo</b> exire nolebant. (Cic.) <i>Non volevano uscire dalla casa.</i></p></li>
	<li><p><b>Rure</b> huc advēnit. (Ter.) Giunse qui dalla campagna.</i></p></li>
</ul>

<p>Si tengano però presenti le seguenti <b>particolarità</b>:</p>

<ul>
	<li><p>il nome <i><b>domus</b></i> in unione con l’<b>aggettivo possessivo</b> («mio», «tuo» ecc.) o <b>accompagnato</b> dal nome del possessore può seguire sia le regole generali, sia i costrutti particolari; perciò si dirà: <i>domi meae o in domo mea</i>; <i>domum Caesaris o in domum Caesaris</i>;</p></li>
	<li><p>se invece è unito con aggettivi non possessivi (aggettivi qualificativi o dimostrativi), segue sempre le regole generali; perciò si dirà: <i>in tota domo</i> (Tac.), <i>in privata domo</i> (Val. Max.), <i>remigrare in domum vetĕrem</i> (Cic.), «tornare alla vecchia casa».</p>
	
	<ul>
		<li><p>Marius <b>domi suae</b> senex est mortuus. (Cic.) <i>Mario morì vecchio nella sua casa.</i></p></li>
		<li><p>Cur <b>in domo nostra</b> lugetur? (Sen.) <i>Perché nella nostra casa si piange?</i></p></li>
		<li><p>Testamentum Caesaris aperītur <b>in Antonii domo</b>. (Svet.) <i>Il testamento di Cesare viene aperto nella casa di Antonio.</i></p></li>
		<li><p><b>In eādem domo</b> amicitiae exempla oboriuntur. (Val. Max.) <i>Nella medesima casa sorgono esempi di amicizia.</i></p></li>
	</ul>

<h2>Stato e moto nelle vicinanze di un luogo</h2>

<p>Per indicare lo stato e il moto nelle vicinanze di un luogo il latino si serve sempre delle preposizioni, anche con i nomi propri di città, villaggio e piccola isola: <i><b>apud, ad</i> + accusativo</b> per indicare lo stato in luogo o il moto verso un luogo, <i><b>a, ab</i> + ablativo</b> per indicare il moto da luogo.</p>

	<ul>
		<li><p>Caesar <b>ad Vesontionem</b> rei frumentariae causa moratur. (Caes.)  <i>Cesare si trattiene nei pressi di Vesonzione per le provviste di grano.</i></p></li>
		<li><p>Laelius cum classe <b>ad Brundisium</b> venit. (Caes.) <i>Lelio giunse con la flotta nelle vicinanze di Brindisi.</i></p></li>
		<li><p>Libo discessit <b>a Brundisio</b>. (Caes.) <i>Libone partì dalle vicinanze di Brindisi.</i></p></li>
	</ul>

<h2>OSSERVAZIONE</h2>

<p>Le espressioni «fin da dove» (si viene) e «fino a dove» (si va) sono rese in latino con <b>usque <i>ab</i> + ablativo, <i>usque ad</i> + accusativo</b>; in questo caso, però, le preposizioni <i>ab</i> e <i>ad</i>, di norma, vengono omesse con i nomi propri di città. Es.: <i>Germani <b>usque ad munitiones</b> sequuntur</i>. (Caes.) «I Germani inseguono fino alle fortificazioni». <i><b>Aquileiam usque</b> perseveraverunt</i>. (Svet.) «Proseguirono fino ad Aquileia».</p>

<section>
<a href="moto_da_luogo.html">&#171; Complemento di moto da luogo</a></p>
<a href="index.html">Index</a>
<a href="avverbi_luogo.html">Avverbi di luogo &#187;</a>
</section>

</div>

</body>
</html>
