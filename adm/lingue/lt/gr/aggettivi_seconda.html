<!DOCTYPE html>
<html lang="it">
<head>
 <meta charset="utf-8">
 <meta name="viewport" content="width=device-width, initial-scale=1.0"> 
 <meta name="description" content="Aggettivi della seconda classe"/>
 <title>Aggettivi della seconda classe</title>
 <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
  
<div class="content">

<h1>Aggettivi della seconda classe</h1>

<p>Gli aggettivi di seconda classe si declinano sul modello della terza declinazione. Questi aggettivi si dividono in tre gruppi, secondi la terminazione del <i>nominativo singolare</i>: </p>

<ul style="list-style-type: square;">

<li><p>aggettivi che al nominativo presentano tre uscite: una per il maschile, una per il femminile e una per il neutro, come <i>acer</i> (m.), <i>acris</i> (f.), <i>acre</i> (n.), «aspro», «acuto»;</p></li>

<li><p>aggettivi che al nominativo presentano due uscite: una per il maschile e il femminile e una per il neutro, come <i>brevis</i> (m. e f.), <i>breve</i> (n.), «breve»;</p></li>

<li><p>aggettivi che al nominativo presentano una sola uscita comune per il maschile, femminile e neutro, come <i>audax</i> (m., f. e n.), gen. <i>audacis</i>, «audace».</p></li>
</ul>

<h2>Aggettivi a tre uscite</h2>

<table>
<thead><tr><th>CASO</th> <th colspan="3">SINGOLARE</th> <th colspan="3">PLURALE</th>
</tr><tr><th></th><th>MASCHILE</th> <th>FEMMINILE</th> <th>NEUTRO</th><th>MASCHILE</th> <th>FEMMINILE</th> <th>NEUTRO</th></tr>
</thead>

<tbody>
<tr><th>NOM.</th> <td>acĕr</td> <td>acr-ĭs</td> <td>acr-ĕ</td> <td>acr-ēs</td>  <td>acr-ēs</td> <td>acr-iă</td></tr>
<tr><th>GEN.</th> <td>acr-ĭs</td> <td>acr-ĭs</td> <td>acr-ĭs</td> <td>acr-ĭŭm</td>  <td>acr-ĭŭm</td> <td>acr-ĭŭm</td> </tr>
<tr><th>DAT.</th> <td>acr-ī</td> <td>acr-ī</td> <td>acr-ī</td> <td>acr-ĭbŭs</td> <td>acr-ĭbŭs</td> <td>acr-ĭbŭs</td></tr>
<tr><th>ACC.</th> <td>acr-ĕm</td> <td>acr-ĕm</td>  <td>acr-ĕ</td> <td>acr-ēs</td>  <td>acr-ēs</td> <td>acr-iă</td></tr>
<tr><th>VOC.</th> <td>acĕr</td> <td>acr-ĭs</td> <td>acr-ĕ</td> <td>acr-ēs</td> <td>acr-ēs</td> <td>acr-iă</td></tr>
<tr><th>ABL.</th> <td>acr-ī</td>  <td>acr-ī</td> <td>acr-ī</td> <td>acr-ĭbŭs</td> <td>acr-ĭbŭs</td> <td>acr-ĭbŭs</td></tr>
</tbody>

</table>

<p>Come si può osservare, la declinazione di questi aggettivi presenta una <i>-e-</i> nel nominativo e vocativo singolare maschile, la perde nel resto della declinazione. Fa eccezione <i>celer, celĕris, celĕre,</i> «celere», che nel genitivo plurale fa anche <i>celĕrum</i> oltre che <i>celerium.</i> Si osserva pure che il maschile e il femminile sono uguali, tranne nel nominativo e vocativo singolare.</p>

<p>Il neutro ha le stesse uscite del maschile e del femminile, tranne nei tre casi diretti. Gli aggettivi a tre uscite sono in tutto tredici: sette uscenti in -<i>er, -is, -e</i>, e sei in -<i>ster, -stris, -stre</i>. Essi sono:</p>


<p>acer, acris, acre «aspro, acuto»</p>
<p>alăcer, alăcris, alăcre «àlacre, svelto»</p>
<p>celĕber, celĕbris, celĕbre «frequentato, celebre»</p>
<p>celer, celĕris, celĕre «celere»</p>
<p>puter, putris, putre «putrido»</p>
<p>salūber, salūbris, salūbre «salùbre»</p>
<p>volŭcer, volŭcris, volŭcre «alato»</p>
<p>campester campestris, campestre «campestre»</p>
<p>equester, equestris, equestre «equestre»</p>
<p>palūster, palūstris palūstre «palustre pedester»</p>
<p>pedestris, pedestre «pedestre»</p>
<p>silvester, silvestris, silvestre «silvestre»</p>
<p>terrester, terrestris, terrestre «terrestre»</p>

<p>Seguono la declinazione di acer anche i nomi dei mesi in -<i>ber</i>: <i>September, October, November, December</i>; in origine erano degli aggettivi, in unione con il termine mensis, poi sottinteso. Usati al singolare, sono considerati maschili; nel plurale sono usati in unione con i termini <i>Kalendae</i>, «le calende» (il 1° del mese), <i>Nonae</i>, «le none» (il 5 del mese) e <i>Idus</i>, «le idi» (il 13 del mese). Es.: <i>Kalendis Septembribus</i>, «alle calende di settembre», cioè «il 1° settembre».</p>

<h2>Aggettivi a due uscite</h2>

<table>
<thead>
<tr><th>CASO</th> <th colspan="2">SINGOLARE</th> <th colspan="2">PLURALE</th>
</tr><tr><th></th><th>MASCHILE/FEMM.</th> <th>NEUTRO</th><th>MASCHILE/FEMM.</th> <th>NEUTRO</th></tr>
</thead>

<tbody>
<tr><th>NOM.</th> <td>brev-ĭs </td> <td>brev-ĕ</td> <td>brev-ēs </td> <td>brev-iă</td></tr>
<tr><th>GEN.</th>  <td>brev-ĭs</td> <td>brev-ĭs</td> <td>brev-ĭŭm</td> <td>brev-ĭŭm</td></tr>
<tr><th>DAT.</th> <td>brev-ī </td> <td>brev-ī </td> <td>brev-ĭbŭs</td> <td>brev-ĭbŭs</td></tr>
<tr><th>ACC.</th>  <td>brev-ĕm</td> <td>brev-ĕ </td> <td>brev-ēs </td> <td>brev-iă</td></tr>
<tr><th>VOC.</th> <td>brev-ĭs</td> <td>brev-ĕ </td> <td>brev-ēs</td> <td>brev-iă</td></tr>
<tr><th>ABL.</th>  <td>brev-ī</td>  <td>brev-ī</td> <td>brev-ĭbŭs</td> <td>brev-ĭbŭs</td></tr>
</tbody>
</table>

<p>Si osservi che il maschile e il femminile hanno la stessa declinazione; il neutro si diffrenzia soltanto nei tre casi diretti.</p>

<p>Altri esempi di aggettivi a due uscite: <i>utilis, -e</i>, «utile»; <i>facilis, -e</i>, «facile»; <i>difficilis, -e</i>, «difficile»; <i>nobilis</i>, <i>-e</i>, «nobile»; <i>gravis</i>, -e, «grave». Seguono questa declinazione anche i nomi dei mesi <i>Aprilis</i>, «aprile»; <i>Quintilis</i>, «luglio» e <i>Sextilis</i>, «agosto». Es.: <i>Kalendis Quintilibus</i>, «alle calende di luglio», cioè «il 1° luglio».</p>

<h2>Aggettivi a una sola uscita</h2>

<p>Gli aggettivi a una sola uscita vengono enunciati indicando le forme del nominativo e genitivo singolare, come si fa per i nomi, onde poterne rilevare il tema: ad esempio <i>audax, audacis</i>, «audace».</p>

<table>
<thead>
<tr><th>CASO</th> <th colspan="2">SINGOLARE</th> <th colspan="2">PLURALE</th>
</tr><tr><th></th><th>MASCHILE/FEMM.</th> <th>NEUTRO</th><th>MASCHILE/FEMM.</th> <th>NEUTRO</th></tr>
</thea>

<tbody>
<tr><th>NOM.</th> <td>audax</td> <td>audax </td> <td>audac-ēs</td> <td>audac-iă</td></tr>
<tr><th>GEN.</th> <td>audac-ĭs</td> <td>audac-ĭs</td> <td>audac-ĭŭm</td> <td>audac-ĭŭm</td></tr>
<tr><th>DAT.</th> <td>audac-ī</td> <td>audac-ī</td>  <td>audac-ĭbŭs</td> <td>audac-ĭbŭs</td></tr>
<tr><th>ACC.</th> <td>audac-ĕm</td> <td>audax</td> <td>audac-ēs</td> <td>audac-iă</td></tr>
<tr><th>VOC.</th> <td>audax</td> <td>audax</td> <td>audac-ēs</td> <td>audac-iă</td></tr>
<tr><th>ABL.</th> <td>audac-ī</td> <td>audac-ī</td> <td>audac-ĭbŭs</td> <td>audac-ĭbŭs</td></tr>
</tbody>
</table>

<p>Come si può osservare, la declinazione è uguale per i tre generi; il neutro si differenzia dal maschile e femminile nell’accusativo singolare, uguale al nominativo, e nei tre casi diretti del plurale in <i>-ia</i>. Altri esempi di aggettivi a una sola uscita: <i>velox, -ōcis</i>, «veloce»; <i>ferox, -ōcis</i>, «feroce»; <i>ingens, -ēntis</i>, «ingente».</p>

<h2>Particolarità degli aggettivi della seconda classe</h2>

<p>I seguenti aggettivi hanno l’ablativo singolare in -e, il genitivo plurale in -<b><i>um</i></b>:</p>

<table>
<tehad>
<tr><th>Nominativo Singolare</th> <th>Ablativo Singolare</th> <th>Genitivo Plurale</th></tr>
</thead>

<tbody>
<tr><td><p><b>compos, compŏtis</b>, padrone</td> <td>compŏt-e</td> <td>compŏt-um</td></tr>
<tr><td><p><b>dives, divĭtis</b>, ricco</td> <td>divĭt-e</td> <td>divĭt-um</td></tr>
<tr><td><p><b>partĭceps, particĭpis</b>, partecipe</td> <td>particĭp-um</td></tr>
<tr><td><p><b>pauper, paupĕris</b>, povero</td> <td>paupĕr-e</td> <td>particĭp-e</td> <td>paupĕr-um</td></tr>
<tr><td><p><b>princeps, princĭpis</b>, primo</td> <td>princĭp-e</td> <td>princĭp-um</td></tr>
<tr><td><p><b>sospes, sospĭtis</b>, salvo</td> <td>sospĭt-e</td> <td>sospĭt-um</td></tr>
<tr><td><p><b>superstes, superstĭtis</b>, superstite</td> <td>superstĭt-e</td> <td>superstĭt-um</td></tr>
<tr><td><p><b>vetus, vetĕris</b>, vecchio</td> <td>vetĕr-e</td> <td>vetĕr-um</td></tr>
</tbody>
</table>

<p>Di questi aggettivi, dives ha pure le forme ridotte dis, ditis, con l’abl. sing. diti, il gen. plur. ditium, il nom., acc., voc. plur. neutro ditia; vetus ha il nom., acc., voc. plur. neutro vetera. Gli altri aggettivi non hanno il nominativo, accusativo e vocativo plurale neutro.</p>

<p>Alcuni aggettivi, invece, hanno l’ablativo regolarmente in -<b><i>i</i></b>, ma il genitivo plurale in -<b><i>um</i></b>:

<table>
<tehad>
<tr><th>Nominativo Singolare</th> <th>Ablativo Singolare</th> <th>Genitivo Plurale</th></tr>
</thead>

<tbody>
<tr><td><b>memor, memŏris</b>, mèmore</td> <td>memŏr-i</td> <td>memŏr-um</td></tr> 
<tr><td><b>immĕmor, immemŏris</b>, immèmore</td> <td>immemŏr-i</td> <td>immemŏr-um</td></tr>
<tr><td><b>inops, inŏpis</b>, bisognoso</td> <td>inŏp-i</td> <td>inŏp-um</td></tr>
<tr><td><b>supplex, supplĭcis</b>, sùpplice</td> <td>supplĭc-i</td> <td>supplĭc-um</td></tr>
<tr><td><b>vigil, vigĭlis</b>, vigile</td> <td>vigĭl-i</td> <td>vigĭl-um</td></tr>
</tbody>
</table>

<p><b><i>Supplex</i></b> e <i><b>vigil</b></i>, quando sono usati come sostantivi, hanno l’ablativo singolare in -<i><b>e</i></b>.
Es.: <i>iudex commotus a supplice</i>, «il giudice commosso dal sùpplice».</p>

<h2>Dal latino all’italiano</h2>

<p>Numerosi participi presenti sono passati direttamente dal latino all’italiano con la semplice caduta della -<i><b>m</i></b> dell’accusativo singolare. Si osservino le seguenti espressioni, in cui i termini evidenziati propriamente sono forme di participio presente: gli abitanti dell’Italia (da <i>habito</i>); il venditore ambulante; atteggiamento conciliante; i conducenti di autobus; i concorrenti (da <i>concurro</i>); il vecchio continente; andare contro corrente (da <i>curro</i>); lo scolaro diligente; il docente; le emittenti private; un compagno invadente; un profumo invitante; il pericolo latente; individuare il mandante e il movente del delitto; indicare il mittente; i naviganti; prendere la patente; il recipiente; una casa ridente; pagare in moneta sonante; essere vigilanti; la carta vincente; gli esseri viventi; il disco volante.</p>

<p>Come si rileva da queste espressioni, il participio presente in italiano per lo più ha valore di aggettivo o di sostantivo; può esprimere però anche valore verbale, come in espressioni del tipo: gli aventi diritto, i partecipanti al concorso, i concorrenti alla carica di presidente e simili.</p>


<section>
<a href="terza.html">&#171;Terza declinazione</a>
<a href="index.html">Index</a>
<a href="participio_presente.html">Participio Presente &#187;</a>
</section>

</div>

</body>
</html>
