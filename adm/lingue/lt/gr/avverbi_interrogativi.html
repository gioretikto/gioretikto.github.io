<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Avverbi Interrogativi"/>
  <title>Avverbi Interrogativi</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>

<div class="content">

<h1>Avverbi Interrogativi</h1>

<p>Alcuni degli avverbi di luogo visti sopra hanno anche funzione interrogativa:</p>

<p><b>ubi?</b> &emsp; <i>dove?</i> &emsp;(stato in luogo)</p>
<p><b>quo?</b> &emsp; <i>(verso) dove?</i> &emsp;(moto a luogo)</p>
<p><b>unde?</b> &emsp; <i>da dove?</i> &emsp;(moto da luogo)</p>
<p><b>quā?</b> &emsp; <i>per dove?</i> &emsp; (moto per luogo)</p>

<p>Altri avverbi interrogativi sono:</p>

<p><b>cur?</b> &emsp; <i>perché?</i></p>
<p><b>qui, quomŏdo?</b> &emsp; <i>in che modo? come?</i></p>
<p><b>quamdĭu?</b> &emsp; <i>per quanto tempo?, fino a quando?</i></p>
<p><b>quin?</b> <i>perché non?</i></p>
<p><b>quando?</b> &emsp; <i>quando?</i></p>
<p><b>quotiens?</b> <i>quante volte?</i></p>
<p><b>quantum?</b> &emsp; <i>quanto?</i></p>
<p><b>quousque?</b> &emsp; <i>fino a quando?</i></p>
<p><b>quare?</b> &emsp; <i>perché</i>?</p>

<h2>Le origini latine degli avverbi italiani</h2>

<p>Molti avverbi italiani sono continuazioni dirette delle forme latine: <i>bene, male, tanto, quanto</i>; oltre a questi, hanno conservato la forma latina anche avverbi come: <i>extra, gratis, super, sub, sic</i>.</p>

<p>Altri avverbi hanno avuto dei cambiamenti fonetici minimi: <i>molto (da multum), poco (paucum), sicuro (securum), più (plus), meno (minus), sempre (semper), sopra (supra), dentro (intro), fuori (foras)</i>.</p>

<p>Alcuni avverbi latini non sono passati in italiano in qualità di avverbi, ma sono entrati in composizione a formare altri termini: da <i>cras</i> («domani») deriva procrastinare («rinviare», propriamente «rimandare al domani»), da <i>diu</i> («a lungo») deriva diuturno, che significa “di lunga durata”, da <i>simul</i> («insieme», «contemporaneamente») deriva simultaneo, detto di cose che avvengono “nello stesso momento”. Vi è poi il caso di avverbi derivati sì da espressioni latine (per lo più del latino tardo), sostantivi o aggettivi, ma non da avverbi. Vediamone alcuni. 

<p><b>Adagio</b> deriva dal latino tardo ad <i>agium</i>, «con comodo».</p>

<p><b>Adesso</b> deriva da ad ipsum, sott. <i>tempus</i>, «nello stesso tempo».</p>
<p><b>Appresso</b> deriva dal latino tardo <i>ad pressum</i> (da premere, «incalzare»).</p>
<p><b>Assai</b> deriva da <i>ad + satis</i> («abbastanza»).</p>
<p><b>Domani</b> deriva dal latino tardo <i>de mane</i>, «da mattina».</p>
<p><b>Mai</b> deriva da <i>magis</i>, che significa «più»; questo significato originario, però, si trova solo nell’italiano dei primi secoli: Mai che di sospiri (Dante), «Più che di sospiri».</p>
<p><b>Spesso</b> deriva da spissum («denso», «fitto», «frequente»); come avverbio significa «in modo fitto», riferito al tempo, quindi «frequentemente».</p>
<p><b>Vicino</b> può essere avverbio, sostantivo o aggettivo; è connesso con <i>vicus</i>, «villaggio», e quindi propriamente significa «abitante dello stesso villaggio, dello stesso gruppo di case».</p>

<h2>Gli avverbi in... “mente”</h2>

<p>Una grandissima parte degli avverbi di modo in italiano, spagnolo e francese ha come terminazione la forma latina mente (in francese <i>ment</i>), che è il caso ablativo di <i>mens</i>, «animo», «atteggiamento». Perciò laeta mente voleva dire «con animo lieto», <i>serena mente</i> «con mente serena», <i>confusa mente</i> «con mente confusa». A forza di venire usato in costrutti di questo tipo, mente finì per essere inteso come semplice appendice dell’aggettivo che lo precedeva, cioè non più come sostantivo, ma come suffisso per la formazione degli avverbi di modo.</p>

<p>Tale processo si è protratto per lungo tempo, come dimostra l’attuale situazione dello spagnolo, in cui solo l’ultimo di una serie di avverbi porta il suffisso -<i>mente</i>: infatti si dice <i>temeraria y loca<b>mente</b></i>, «in modo temerario e folle»; anche nell’italiano antico troviamo forme del tipo: villana ed aspramente, e nel francese antico <i>si cruel et si longe<b>ment</b></i>, «cosìcrudelmente e così lungamente». <br>Si osservi che la parte aggettivale di questi avverbi è femminile, ad attestare l’originaria concordanza con mente: <i>serenamente, confusamente, benignamente, amaramente</i> ecc.</p>

<h2>Le risposte: sì e no</h2>

<p>In latino per rispondere affermativamente a una domanda si poteva ripetere il verbo (Es.: – <i>Legistine librum? – Legi</i>. «– Hai letto il libro? – L’ho letto»), oppure si rispondeva con un <i>sic</i> (sott. <i>est</i>, «così è») o con un <i>hoc</i> («questo», pure sott. est). <br> Il <i>sic</i> è diventato <i>sì</i> in italiano e in spagnolo, <i>sim</i> in portoghese. L’<i>hoc</i> è diventato <i>oc</i> in provenzale (lingua d’oc), <i>oïl</i> in francese antico (lingua d’oïl, da oc + pronome personale <i>il</i>), da cui è derivata la forma <i>oui</i> del francese moderno. Per quanto riguarda la negazione, il non latino si è continuato nell’italiano non che viene usato per negare una frase (“non te lo dico”), o per indicare il contrario (“non visibile”) e nelle antitesi (“non oggi, ma domani”). Nelle risposte negative senza verbo il non si è ridotto a no in italiano, mentre si è conservato in francese.

<h3>Corrispondenze linguistiche</h3>

<p>Si osservi nelle varie lingue la sopravvivenza di avverbi latini in sostantivi, aggettivi e verbi.</p>

<table>
<thead>
<tr><th>Avv. latino</th> <th>Italiano</th> <th>Francese</th> <th>Spagnolo</th> <th>Inglese</th> <th>Tedesco</th></tr>
</thead>

<tbody>
<tr><th>clam</th> <td>clandestino</td> <td>clandestin</td> <td>clandestino</td> <td>clandestine</td> <td>-</td></tr>
<tr><th>simul</th> <td>simultaneo</td> <td>simultané</td> <td>simultáneo</td> <td>simultaneous</td> <td>simultan</td></tr>
<tr><th rowspan="3">frustra</th> <td>frustrare</td> <td>frustrer</td> <td>frustrar</td> <td>frustrate</td> <td>frustrieren</td></tr>
<tr><td>frustrazione</td> <td>frustration</td> <td>frustración</td> <td>frustration</td> <td>Frustration</td></tr>
<tr><td>frustrato</td> <td>frustré</td> <td>frustrado</td> <td>frustrated</td> <td>frustiert</td></tr>
<tr><th>paene</th> <td>penisola</td> <td>péninsule</td> <td>península</td> <td> peninsula</td> <td>-</td></tr>
</tbody>
</table>

<section>
<a href="avverbi_affermazione.html">&#171;Avverbi di affermazione, di negazione e di dubbio</a>
<a href="index.html">Index</a>
<a href="preposizione.html">La preposizione &#187;</a>
</section>

</div>

</body>
</html>
