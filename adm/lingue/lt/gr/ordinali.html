<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Numerali Ordinali"/>
    <title>Numerali Ordinali</title>
    <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
      
<div class="content">
 
<h1>Numerali Ordinali</h1>

<p>Rispondono alla domanda <i>quotus?</i>, «in quale ordine?», si declinano come aggettivi della prima classe: <i>primus, a, um, nonus, a, um; centesimus, a, um</i>;</p>

<p>I numerali ordinali in latino generalmente vengono usati come in italiano. Es.:</p>

<ul>
	<li><p>Aeneidos liber <b>quintus</b>, «il libro quinto dell’Eneide».</p></li>
	
<p>A differenza dell’italiano, però, con i nomi che indicano “anno”, “giorno”, “ora”, in latino si usano gli ordinali invece dei cardinali. Es.: <i>anno quingentesimo quadragesimo quarto</i>, «nell’anno cinquecentoquarantaquattro». Nei numerali ordinali da 13° a 17° il numero delle unità precede quello della decina senza la congiunzione et. Es.: tertius decimus, 13°; quartus decimus, 14° ecc. Negli altri ordinali si ha la stessa disposizione dei cardinali. Tuttavia in 21°, 31°, 41° ecc. si preferisce <i><b>unus</b></i> a <i>primus</i>; in 22°, 32°, 42°, inoltre, si preferisce <i><b>alter</b></i> a <i>secundus</i>; perciò si osservi:</p>

<ul>
	<li><p>21° = unus et vicesimus &emsp;oppure&emsp; vicesimus unus</p></li>
	<li><p>22° = alter et vicesimus &emsp;oppure&emsp; vicesimus alter</p></li>
	<li><p>31° = unus et tricesimus &emsp;oppure&emsp; tricesimus unus</p></li>
	<li><p>32° = alter et tricesimus &emsp;oppure&emsp; tricesimus alter</p></li>
</ul>

<h2>Gli ordinali «primo» e «secondo» in latino</h2>

<p>Per rendere i numerali «primo» e «secondo» in latino si utilizzano due diversi aggettivi, a seconda che questi termini si riferiscano a <i>due soli elementi</i> o a <i>una pluralità</i>, e precisamente:</p>

<ul>
	<li><p><b><i>prior</i></b> significa «primo» fra due, <b><i>primus</i></b> invece «primo» fra più di due;</p>
		<ul>
			<li><p><i>Hector <b>prior</b> hastam coniecit</i>. Ettore scagliò la lancia per primo. (nel duello fra due)</p></li>
			<li><p><i>Romulus <b>primus</b> rex Romanorum fuit</i>. «Romolo fu il primo re dei Romani. (il primo di sette)»</p></li>
		</ul>
	</li>
	<li><p><b><i>alter</b></i> significa «secondo» fra due, <b><i>secundus</b></i>  «secondo» in una sequenza fra più di
due.</p>
		<ul>
			<li><p><i>Eris <b>alter</b> ab illo</i>. (Verg.) «Sarai il secondo dopo lui.»</p></li>
			<li><p><i>Turris lignea vitium fecit usque ad tabulatum <b>secundum</b> et <b>tertium</b></i>. (B. Hisp.) «La torre di legno cedette dal fondo fino al secondo e al terzo piano.»</p></li>
		</ul>
	</li>
</ul>

<h2>Prior, primus e secundus</h2>

<p><b>Prior</b>, che propriamente è un comparativo, può significare anche:</p>

<ul>
	<li><p>«il vecchio», quando si indica la prima fra due persone che portano lo stesso nome: <i>Dionysius prior</i>, 
«Dionigi il Vecchio»;</p></li>

	<li><p>«anteriore», «precedente», riferito al tempo e allo spazio: <i>priore anno</i>, «l’anno prima»; <i>priore aestate</i>, «l’estate scorsa»;</p></li>
	
	<li><p>«superiore», «migliore», «più importante»: <i>aetate et sapientia prior</i>, «superiore per età e saggezza».</p></li>
</ul>

<p>Al plurale, <i>priores</i> può significare anche «gli antenati».</p>

<p><b>Primus</b>, che propriamente è un superlativo, può significare anche:</p>

<ul>
	<li><p>«il principale», «il più illustre», «il più importante»: <i>primus inter homines nobilissimos</i>, «il principale tra
persone assai insigni»;</p></li>

	<li><p>«anteriore», «estremo», «iniziale», riferito al tempo e allo spazio; è usato con funzione predicativa, in espressioni del tipo: primus digitus, «la punta del dito»; prima nocte, «sul far della notte»; luce prima, «allo spuntar del giorno».</p></li>
</ul>

<p>Al plurale, primi significa «i primi», «i più illustri». Es.: <i>Evŏcat ad se Caesar Massiliā quindecim primos</i>.</p>
(Caes.) «Cesare manda a chiamare da Marsiglia i quindici cittadini più illustri (della città)».</p>

<p><b>Secundus</b> è il «secondo» fra più di due; può significare inoltre:</p>

<ul>
	<li><p>«primo dopo», «secondo solo a»: <i>secundus a rege</i>, «primo dopo il re», «secondo solo al re»;</p></li>
	<li><p>«inferiore», «meno importante»: <i>nulli Campanorum secundus</i>, «non inferiore a nessuno dei Campani»;</p></li>
	<li><p>«favorevole», «propizio» (in opposizione ad <i>adversus</i>, «contrario»): <i>secundo vento</i>, «con vento favorevole»; <i>secundis dis</i>, «con il favore degli dèi».</p></li>
</ul>

<p>Si osservino anche le seguenti espressioni:</p>

<ul>
	<li><p><i>pedes priores</i>, «le zampe anteriori»;</p></li>
	<li><p><i>primi pedes</i>, «la punta dei piedi»;</p></li>
	<li><p><i>primas partes agere</i>, «essere il protagonista», «sostenere la prima parte, il ruolo principale» in una
rappresentazione teatrale;</p></li>

	<li><p><i>secundas partes agere</i>, «sostenere la parte secondaria», «fare da spalla»;</p></li>
	<li><p><i>secundo flumine / amne, secundā aquā</i>, «secondo la corrente».</p></li>
</ul>

<p><i>Secundus</i> è connesso con sequor («seguire»), quindi propriamente significa «che segue», «che tiene dietro»; dall’idea di «seguire» (da cui appunto «secondo») si è passati a quella di «seguire volentieri», quindi a quella di «favorevole» (dalla stessa radice, in italiano, il verbo «assecondare»).</p>

<section>
<a href="numerali.html">&#171;Numerali</a>
<a href="index.html">Index</a>
<a href="distributivi.html">Numerali Distributivi &#187;</a>
</section>

</div>
</body>
</html>
