<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content=">Il futuro semplice e anteriore"/>
  <title>Il futuro semplice e anteriore</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
 
<div class="content">

<h1>Il futuro semplice e anteriore</h1>

<p>Il futuro semplice indicativo esprime un’<b>azione che accadrà</b> o <b>durerà nel futuro</b>, secondo le previsioni di chi parla o scrive.</p>

<ul>
	<li><p>Non inimici mei te mihi <b>eripient</b>, sed amicissimi. (Cic.) <i>Non i miei nemici ti strapperanno a me, ma coloro che mi sono più amici.</i></p></li>
	<li><p>Hic <b>manebĭmus</b> optime. (Liv.) <i>Qui rimarremo ottimamente.</i></p></li>
</ul>

<p>In latino, il futuro semplice è anche impiegato:</p>
<ul>
	<li><p>con valore <b>iussivo</b> (o <b>esortativo</b>), al posto dell’imperativo o del congiuntivo esortativo;</p>
	<ul>
		<li><p>Diverso remedio <b>utetur</b> sapiens. (Sen.) <i>Il sapiente userà (= usi) un diverso rimedio.</i></p></li>
	</ul>
	</li>
	
	<li><p>con valore gnomico, nelle massime, nelle sentenze e nei proverbi.</p>
	
	<ul>
		<li><p>Gloria umbra virtutis est: etiam invitis <b>comitabĭtur</b>. (Sen.) <i>La gloria è l’ombra della virtù: accompagna (accompagnerà) anche chi non lo vuole</i>.</p></li>
	</ul>
	</li>
</ul>

<h4>OSSERVAZIONE</h4>

<p>Analogamente ma al contrario di quanto abbiamo visto per il presente, in latino sono rese col futuro, rispettando il tempo dello svolgimento dell’azione, espressioni che in italiano si possono trovare rese col presente. Es.: <i>Cras rus <b>ibo</b></i>. «Domani andrò in campagna» (ma anche, comunemente: «Domani vado in campagna»). <i>Quando <b>redibis</b></i>? «Quando tornerai?» (ma comunemente: «Quando torni?»).</p>

<h2>Il valore relativo dei tempi dell’indicativo: contemporaneità e anteriorità</h2>

<p>In latino, a differenza dell’italiano, hanno grande importanza i rapporti temporali che si instaurano tra una proposizione principale e una proposizione subordinata. Quando tra l’azione di una principale e l’azione di una subordinata c’è un rapporto temporale di <b>contemporaneità</b> (nel presente, nel passato o nel futuro), il latino non differisce dall’italiano e lo rende usando lo <b>stesso tempo verbale</b> nelle due proposizioni.</p>

<ul>
	<li><p>Si hoc dicis, erras</b>. <i>Se dici questo, sbagli.</i> &emsp;contemporaneità nel presente</p></li>
	<li><p>Si hoc <b>dixisti, erravisti</b>. <i>Se hai detto questo, hai sbagliato.</i> &emsp;contemporaneità nel passato</p></li>
	<li><p><b>Faciam</b> ut <b>potĕro</b>. <i>Farò come potrò.</i> &emsp;contemporaneità nel futuro</p></li>
	<li><p>Cum <b>tacent clamant</b>. (Cic.) <i>Quando tacciono, proclamano.</i></p></li>
	<li><p>Romae <b>videor</b> esse cum tuas litteras <b>lego</b>. (Cic.) <i>Mi sembra di essere a Roma, quando leggo le tue lettere</i>.</p></li>
	<li><p>Naturam si sequemur ducem, numquam aberrabĭmus. (Cic.) <i>Se seguiremo come guida la natura, non sbaglieremo mai</i></p></li>
</ul>

<p>Quando invece tra l’azione della proposizione subordinata e quella della principale vi è un rapporto temporale di <b>anteriorità</b> (nel presente, nel passato o nel futuro), la lingua latina mette in risalto rigorosamente questo divario di tempo nello svolgimento delle due azioni impiegando <b>tempi verbali diversi</b>: con valore assoluto nella principale, con valore relativo nella subordinata; perciò mentre noi diciamo comunemente: «Ricordo tutto quello che imparo», cioè usando due presenti, in latino la stessa frase viene resa: <i>Memoria <b>teneo</b> omnia quae didĭci</i>, in quanto “ora” ricordo le cose che “prima” ho imparato. Questa norma viene definita anche “legge dell’anteriorità dei tempi".</p>

<h3>RAPPORTO TEMPORALE DI ANTERIORITÀ IN PROPOSIZIONI ALL'INDICATIVO</h3>

<table>
<thead>
<tr><th>PRINCIPALE</th> <th>SUBORDINATA</th> <th>Esempio</th></tr>
</thead>

<tbody>
<tr><th colspan="3">Anteriorità nel presente</th></tr>
<tr><td>Presente</td>  <td>Perfetto</td> <td>Pueri memoriā tenent omnia quae didicerunt. <i>I fanciulli ricordano tutte le cose che imparano (lett.: hanno imparato).</i></td></tr>
<tr><th colspan="3">Anteriorità nel passato</th></r>
<tr><td>Imperfetto / perfetto</td> <td>Piuccheperfetto</td> <td>Pueri memoriā tenebant omnia quae didicĕrant.<i>I fanciulli ricordavano tutte le cose che
imparavano</i> (lett.: avevano imparato).</p></li>
<tr><th colspan="3">Anteriorità nel futuro</th></tr>
<tr><td>Futuro semplice</td> <td>Futuro anteriore</td> <td>Pueri memoriā tenebunt omnia quae didicĕrint. <i>I fanciulli ricorderanno tutte le cose che
impareranno</i> (lett.: avranno imparato).</td></tr>
</tbody>
</table>

<ul>
	<li><p>Si qui aut privatus aut populus eorum decreto non <b>stetit</b>, (ei) sacrificiis <b>interdicunt</b>. (Caes.) <i>Se qualche privato o popolo non sta (non è stato) a un loro ordine, lo escludono dai sacrifici.</i></p></li>
	
	<li><p>Alius alia ex navi quibuscumque signis <b>occurrĕrat</b> se <b>adgregabat</b>. (Caes.) <i>Chi da una nave, chi dall’altra, si aggregavano a qualunque insegna nella quale si imbattevano</i> (si erano imbattuti).</p></li>
	
	<li><p>Culpam <b>lues</b>, cum <b>venĕrit</b> poenae dies. (Phaedr.) <i>Pagherai il fio, quando arriverà (sarà arrivato) il giorno del castigo.</i></p></li>
</ul>

<h4>OSSERVAZIONE</h4>

<p>Se tra l’azione della proposizione principale e quella della subordinata c’è un rapporto di posteriorità, viene reso con la perifrastica attiva. Es.: <i>Terra quicquid utile <b>futurum</b> nobis <b>erat, protŭlit</b></i>. (Sen.) «La terra ha prodotto tutto ciò che (in seguito) ci sarebbe stato utile» (propriamente: era destinato a esserci utile). <i>Homini nequissimo omnium, qui sunt, qui fuerunt, qui <b>futuri sunt</b></i>. (Cic.) «All’uomo più malvagio di tutti quelli che sono, che furono, che saranno» (sono destinati a esserci). Sulla coniugazione perifrastica attiva, v. par. 19.1.</p>

<section>
<a href="sintassi_perf_imperf.html">&#171; L’imperfetto il perfetto e piccheperfetto</a>
<a href="index.html">Index</a>
<a href="stile_epistolare.html">I tempi dello stile epistolare &#187;</a>
</section>

</div>

</body>
</html>
