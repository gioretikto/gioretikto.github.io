<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Ablativo di argomento"/>
    <title>Ablativo di argomento</title>
    <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
      
<div class="content">

<h1>Ablativo di argomento</h1>

<p>L’ablativo di argomento, preceduto dalla preposizione <i><b>de</b></i>, indica <b>ciò di cui si parla, si scrive, si tratta</b> o <b>si discute</b>. Dipende generalmente da verbi che esprimono l’idea di “dire” o “scrivere”, come <i>dico, scribo, tracto, dispŭto</i> ecc., e da sostantivi derivati da questi verbi o di significato affine, come <i>liber, oratio, disputatio, sermo</i> ecc.</p>

<ul>
	<li><p>Legati missi sunt <b>de pace</b>. (Cic.) <i>Furono inviati ambasciatori a trattare la pace</i> (lett.: <i>riguardo alla pace</i>).</p></li>
	<li><p>Mihi est visum <b>de senectute</b> aliquid ad te conscribere. (Cic.) <i>Mi è sembrato opportuno scriverti qualcosa sulla vecchiaia.</i></p></li>
	<li><p>Erasmus <b>de</b> su<b>o</b> advent<b>u</b> amicum certiorem facit <i>Erasmo fa sapere all'amico della sua venuta</i>.</p></li>
</ul>

<h4>OSSERVAZIONE</h4>

<p>L’ablativo di argomento preceduto da <i>de</i> è frequentemente impiegato in latino per indicare i titoli dei libri, delle orazioni e dei racconti. Es.: <i><b>De bello Gallico</b></i>, «La guerra gallica»; <i><b>De republica</b></i>, «La repubblica», <i><b>De</b> rerum natur<b>a</b></i>, «Sulla natura delle cose»;. I titoli di libri, orazioni, racconti ecc. si trovano anche espressi in nominativo, specialmente quando il titolo è costituito da un nome proprio. Es.: <i><b>Lupus et agnus</b></i>. «Il lupo e l’agnello». <i><b>Hannibal</b></i>. «Annibale». Talvolta le opere portano un doppio titolo: uno con un nome proprio, in nominativo, che indica il protagonista dell’opera; uno con un nome comune, con de e l’ablativo, che indica l’argomento di cui si tratta. Es.: <i><b>Laelius, de amicitia</b></i>. (Cic.) «Lelio, sull’amicizia».</p>

<p>La preposizione <i>de</i> unita all'ablativo può anche indicare un movimento dall'altro in basso: <i><b>de</b> cael<b>o</b>, «dal cielo».</p>

<h2>Ablativo di mezzo o strumento</h2>

<p>L’ablativo di mezzo o strumento indica l’animale o la cosa (strumento passivo) <b>per mezzo dei quali si compie una determinata azione</b> e corrisponde al complemento di mezzo italiano. Quando però il mezzo (o, meglio, il tramite) con cui si compie l’azione è rappresentato da una <b>persona</b> (strumento attivo), si rende con la preposizione <i><b>per</b></i> e l’<b>accusativo</b>.</p>

<ul>
	<li><p>Caper <b>cornu</b> ferit. (Verg.) <i>Il capro colpisce con le corna.</i></p></li>
	<li><p>Caesarem <b>per nuntios</b> facit certiorem. (Caes.) <i>Informa Cesare per mezzo di messaggeri.</i></p></li>
</ul>

<p>L’ablativo strumentale è molto comune in dipendenza dal verbo <i><b>afficio</b></i>, nel senso di «fornire di, riempire di», nelle espressioni:</p>

<p>afficĕre aliquem <b>beneficio</b> <i>beneficare uno</i></p>
<p>afficĕre aliquem <b>laude</b> &emsp; <i>lodare uno</i></p>
<p>afficĕre aliquem <b>praemio</b> &emsp; <i>premiare uno</i></p>
<p>afficĕre aliquem <b>poenaā</b> &emsp; <i>punire uno</i></p>
<p>afficĕre aliquem <b>ignomiā</b> &emsp; <i>disonorare uno</i></p>
<p>afficĕre aliquem <b>exilio</b> &emsp; <i>esiliare uno</i></p>

<p>Come mostrato dagli esempi, queste espressioni si rendono in italiano con il verbo derivato dal termine in ablativo; l’ablativo strumentale si mantiene anche quando afficio è in forma passiva: <i>afficior <b>beneficio</b></i>, «vengo beneficato»; <i>afficior <b>laude</b></i>, «vengo lodato» ecc.</p>

<h4>OSSERVAZIONI</h4>

<ol>
	<li><p>Con i nomi di persona il complemento di mezzo può essere reso anche con <i><b>operā, beneficio, auxilio</b></i> seguiti dal genitivo. Es.: <i><b>Huius operā</b> hostes profligati sunt</i>. (Nep.) «Per mezzo di questo i nemici furono sconfitti».</p></li>
	
	<li><p>Talvolta si può trovare il complemento di mezzo espresso con <i><b>per</i> + accusativo</b> anche con nomi di cosa, quando la cosa è percepita come tramite, cioè strumento attivo. Es.: <i>Invito eum <b>per litteras</b></i>. (Cic.) «Lo invito per lettera». Analogamente, quando la persona (generalmente una collettività) è percepita come strumento passivo, si può trovare espressa in ablativo. Es.: <i>Hannibal <b>militibus</b> castra vexavĕrat</i>. «Annibale aveva devastato l’accampamento con i suoi soldati». </p></li>
	
	<li><p>Ha valore strumentale l’ablativo dipendente dai verbi che significano:</p>
	
	<ul>
		<li><p>«circondare», «cingere», come <i>circumdo, cingo, praecingo, saepio</i> ecc. Es.: <i>Praecingitur <b>ense</b> viator</i>. (Ov.) «Il viandante si cinge di spada»;</p></li>
		
		<li><p>«vestire» o «coprire», come <i>induo, vestio, operio</i> («coprire»), <i>obrŭo, involvo, sterno</i> ecc. Es.: <i>Summas (amphoras) operit <b>auro</b> et <b>argento</b></i>. (Nep.) «Copre le bocche (delle anfore) con oro e argento»;</p></li>
		
	<li><p>«ornare», «arricchire», «fornire», come <i>orno, exorno</i> ecc. Es.: <i>Catilina vicinitatem antea sollicitatam <b>armis</b> exornat</i>. (Sall.) «Catilina fornisce di armi la gente vicina già ribellata»;</p></li>
	
	<li><p>« vivere», «cibarsi», «nutrirsi di», come vivo, alo, pasco, nutrio ecc. Es.: <i>Britanni <b>lacte</b> et <b>carne</b> vivunt</i>. (Caes.) «I Britanni vivono di latte e di carne».</p></li>
	
	<li><p>In latino ha valore strumentale anche l’ablativo nelle espressioni: fidibus canĕre, «suonare la cetra»; <i><b>memoriā</b> tenēre</i>, «tenere a mente»; <i><b>pilā, aleā ludĕre</b></i>, «giocare a palla, a dadi»; <i><b>proelio</b> lacessĕre</i>, «provocare a battaglia»; <i><b>pedibus</b> ire</i>, «andare a piedi»; <i><b>lapidibus, sanguine</b> pluĕre</i>, «piovere pietre, sangue»; <i><b>sudore</b> manare</i>, «grondare di sudore»; <i><b>tecto</b> accipĕre</i>, «accogliere, invitare a casa»; <i><b>silvis, castris</b> se tenēre, abdĕre, occultare</i>, «tenersi, occultarsi nelle selve, nell’accampamento»; <i><b>lecticā, curru, equo, nave</b> vehi</i>, «viaggiare in lettiga (lett.: esser portato su una lettiga), in carrozza, a cavallo, in nave» ecc.</p></li>
</ol>

 
<h3>Ablativo con utor, fruor, fungor, vescor, potior</h3>

<p>Reggono l’<b>ablativo strumentale</b> i verbi deponenti <i><b>utor</b></i> («usare», «servirsi di»), <i><b>fruor</b></i> («godere», «usufruire»), <i><b>fungor</b></i> («adempiere», «fungere da»), <i><b>vescor</b></i> («cibarsi»), <i><b>potior</b></i> («impadronirsi») e i loro composti.</p>

<ul>
	<li><p><b>Iumentis</b> Germani <b>importatis</b> non utuntur. (Caes.) <i>I Germani non usano cavalli importati.</i></p></li>
	<li><p>Agesilaus <b>magna</b> erat <b>praeda</b> potitus. (Nep.) <i>Agesilao si era impadronito di un grande bottino.</p></li>
</ul>

<h4>OSSERVAZIONI</h4>

<ol>
	<li><p><i><b>Utor</b></i> può esprimere numerosi significati, determinati dall’ablativo che lo accompagna: <i><b>victoriā</b></i> uti</i>, «valersi della / sfruttare la vittoria»; <i><b>lacte</b> uti</i>, «cibarsi di latte»; <i><b>silentio</b> uti</i>, «tacere»; <i><b>temporibus</b> uti</i>, «approfittare delle circostanze»; <i><b>consilio</b> uti</i>, «seguire il consiglio»; <i><b>arrogantia</b> uti</i>, «comportarsi con arroganza»; <i><b>bona valetudine</b> uti</i>, «godere di buona salute»; <i><b>aliquo familiariter</b> uti</i>, «avere amicizia, familiarità con uno» ecc. Può inoltre avere due ablativi, in frasi del tipo: <i>uti <b>aliquo magistro, duce, teste</b></i> ecc., «servirsi di uno come maestro, comandante / guida, testimonio»; di questi uno è ablativo strumentale, l’altro è il complemento predicativo a esso riferito.</p></li>

	<li><p><i><b>Potior</b></i> si può costruire anche col genitivo, che si ha sempre nell’espressione <i>potiri <b>rerum</b></i>, «impadronirsi del / avere il potere supremo». Es.: <i>Dionysius <b>Syracusarum</b> potitus est</i>. (Nep.) «Dionigi si impadronì di Siracusa». <i>Gaius Caesar <b>rerum</b> potitus est</i>. (Tac.) «Gaio Cesare (= Caligola) prese il potere».</p></li>
</ol>

<h4>NOTA</h4>

<p>Questi verbi in origine erano transitivi e reggevano l’accusativo. Es.: <i>Milvus coepit <b>vesci singulas</b></i> (<i>columbas</i>). (Phaedr.) «Il nibbio cominciò a divorare le colombe a una a una»; in seguito sono diventati intransitivi costruiti con l’ablativo strumentale, che svolge però funzione di oggetto e contribuisce a completare il significato del verbo; una traccia della loro precedente natura transitiva è la costruzione del gerundivo (v. par. 41.2.1) che questi verbi ammettono, sebbene intransitivi.</p>

<section>
<a href="ablativo_agente_causa.html">&#171;Ablativo d'agente e causa efficiente</a>
<a href="index.html">Index</a>
<a href="ablativo_compagnia.html">Ablativo di compagnia e di unione &#187;</a>
</section>

</div>

</body>
</html>
