<!DOCTYPE html>
<html>
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Consecutio tempŏum"/>
  <title>Consecutio tempŏrum</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
 
<div class="content">

<h1>Consecutio temporum in proposizioni subordinate di grado superiore al primo</h1>

<p>Una proposizione subordinata al congiuntivo, invece che dalla principale, può <b>dipendere da un’altra subordinata</b> che svolge funzione di reggente e che può avere il verbo espresso:</p>

<ul>
	<li><p>al <b>congiuntivo</b>;</p></li>
	<li><p>all’<b>infinito</b>;</p></li>
	<li><p>in una <b>forma nominale del verbo</b>, e cioè <b>participio, gerundio, supino</b>, o anche un <b>aggettivo</b> o <b>sostantivo</b> in cui sia implicita l’idea del verbo.</p></li>
</ul>

<p>Anche in questo caso per stabilire l’uso dei tempi del congiuntivo nella subordinata di 2° grado è necessario considerare a quale categoria di tempi, principali o storici, si può ricondurre il verbo della subordinata di 1° grado che fa da reggente.</p>

<h2>Dipendenza da un congiuntivo</h2>

<p>Una proposizione subordinata di 2° grado, dipendente da una subordinata di 1° grado al <b>congiuntivo</b>, regola il verbo sul tempo della subordinata di 1° grado nel modo seguente:</p>

<ul>
	<li><p>il <b>congiuntivo presente</b> e la <b>coniugazione perifrastica attiva con <i>sim</i></b> agli effetti della consecutio temporum sono considerati tempi principali;</p>
	<ul>
		<li><p>Canes aluntur in Capitolio, ut <b>significent</b> si fures <b>venĕrint</b>. <i>Sul Campidoglio si allevano i cani, perché diano il segnale, se si avvicinano (lett. si sono avvicinati) i ladri.</i></p></li>
	</ul>
	
	<table>
	<tr><th>Proposizione principale, tempo principale</th></tr>
	<tr><td>Canes aluntur in Capitolio</td></tr>
	<tr><th>Dipendente di 1° grado, contemporaneità con la principale: congiuntivo presente (tempo principale)</th></tr>
	<tr><td>ut significent</td></tr>
	<tr><th>Dipendente di 2° grado, anteriorità rispetto alla dipendente di 1° grado reggente: congiuntivo perfetto</th></tr>
	<tr><td>si fures venĕrint.</td></tr>
	</table>
	
	</li>
	
	<li><p>il <b>congiuntivo imperfetto, perfetto</b> (v. però par. 43.4.2, nota), piuccheperfetto e la coniugazione perifrastica attiva con <i>essem</i> 
	agli effetti della consecutio temporum sono considerati tempi storici;</p>
	<ul>
		<li><p>Exegisti a me ut <b>scribĕrem</b> quemadmŏdum <b>posset</b> ira leniri. (Sen.) <i>Hai preteso da me che scrivessi come si possa mitigare l’ira.</i></p>
		
		<table>
		<tr><th>Proposizione principale, tempo storico</th></tr>
		<tr><td>Exegisti a me</td></tr>
		<tr><th>Dipendente di 1° grado, contemporaneità con la principale: congiuntivo imperfetto (tempo storico)</th></tr>
		<tr><td>ut scribĕrem</td></tr>
		<tr><th>Dipendente di 2° grado, contemporaneità con la dipendente di 1° grado reggente: congiuntivo imperfetto</th></tr>
		<tr><td>quemadmŏdum posset ira leniri.</td></tr>
		</table>
	</li>
		
	<li><p>Ego vero Lycurgo maximam gratiam habeo, qui me ea poena <b>multavĕrit</b> quam sine mutuatione <b>possem</b> dissolvĕre. (Cic.) <i>Sono molto riconoscente a Licurgo, che mi ha condannato a una pena tale, che posso pagare senza ricorrere a prestiti.</i></p>
		
		<table>
		<tr><th>Proposizione principale, tempo principale</th></tr>
		<tr><td>Ego vero Lycurgo maximam gratiam habeo,</td></tr>
		<tr><th>Dipendente di 1° grado, anteriorità rispetto alla principale: congiuntivo perfetto (tempo storico)</th></tr>
		<tr><td>qui me ea poena multavĕrit</td></tr>
		<tr><th>Dipendente di 2° grado, contemporaneità con la dipendente di 1° grado reggente: congiuntivo imperfetto</th></tr>
		<tr><td>quam sine mutuatione possem dissolvĕre.</td></tr>
		</table>
	</li>
		
	<li><p>Quaesivi quae causa <b>fuisset</b> cur bona non <b>venissent</b>. (Cic.) <i>Chiesi quale fosse stato il motivo perché non fossero stati venduti i beni.</i></p>
		
		<table>
		<tr><th>Proposizione principale, tempo storico</th></tr>
		<tr><td>Quaesivi</td></tr>
		<tr><th>Dipendente di 1° grado, anteriorità rispetto alla principale: congiuntivo piuccheperfetto (tempo storico)</th></tr>
		<tr><td>quae causa <b>fuisset</b></td></tr>
		<tr><th>Dipendente di 2° grado, anteriorità rispetto alla dipendente di 1° grado reggente: congiuntivo piuccheperfetto</th></tr>
		<tr><td>cur bona non venissent.</td></tr>
		</table>
</li>
</ul>

<h2>Dipendenza da un infinito</h2>

<p>Una proposizione dipendente da un infinito regola il suo tempo sul verbo della proposizione principale, se l’infinito è presente o futuro; segue senz’altro la dipendenza dei tempi storici, se l’infinito è perfetto (v. però nota a pagina seguente).</p>

<ul>
	<li><p>Cupio <b>scire</b> quid <b>agas</b> et ubi <b>hiematurus sis</b>. (Cic.) <i>Desidero sapere cosa fai e dove passerai l’inverno.</i></p></li>
	<li><p>Arbitror Epicurum omnia <b>tradidisse</b> quae <b>pertinērent</b> ad bene beateque vivendum. (Cic.) <i>Penso che Epicuro abbia insegnato tutto ciò che ha come fine una vita felice e serena.</i></p></li>
	<li><p>Aristīdes <b>quaesisse</b> ab eo dicitur quare id <b>facĕret</b>. (Nep.) <i>Si dice che Aristide gli chiese perché facesse ciò.</i></p></li>
</ul>

<h4>NOTA</h4>

<p>Un caso particolare di “deviazione” dalla consecutio temporum è rappresentato dalla cosiddetta <b>legge di Reusch</b> (pron. <i>Ròisch</i>), che prende il nome dello studioso che per primo la enunciò. In base a essa, il congiuntivo perfetto e l’infinito perfetto in una subordinata di 1° grado dipendente da una proposizione principale con un tempo principale hanno le dipendenze dei tempi principali e non dei tempi storici nella subordinata di 2° grado. Vediamo alcuni esempi di applicazione di questa legge.</p>

<ul>

	<li><p>Non <b>dubito</b> quin Fabius prudenter <b>fecĕrit</b>, quod exercitum in castris continuĕrit. <i>Non dubito che Fabio agì con prudenza, giacché aveva tenuto l’esercito nell’accampamento.</i></p>

<table>
<tr><th>Proposizione principale, tempo principale</th></tr>
<tr><td>Non dubito quin</td></tr>
<tr><th>Dipendente di 1° grado, anteriorità rispetto alla principale: congiuntivo perfetto: per la legge di Reusch, tempo principale</th></tr>
<tr><td>Fabius prudenter fecĕrit,</td></tr>
<tr><th>Dipendente di 2° grado, anteriorità rispetto alla dipendente di 1° grado reggente (tempo principale): congiuntivo perfetto (secondo le normali regole della consecutio temporum si avrebbe il piuccheperfetto)</th></tr>
<tr><td>quod exercitum in castris continuĕrit.</td></tr>
</table>
</li>

<li><p><b>Vides</b> omnia contra ac <b>dicta sint evenisse</b>. (Cic.) <i>Vedi che tutto è avvenuto al contrario di quanto è stato detto.</i></p>

<table>
<tr><th>Proposizione principale, tempo principale</th></tr>
<tr><td>Vides</td></tr>
<tr><th>Dipendente di 1° grado, anteriorità rispetto alla principale: infinito perfetto: per la legge di Reusch, tempo principale</th></tr>
<tr><td>omnia evenisse</td></tr>
<tr><th>Dipendente di 2° grado, anteriorità rispetto alla dipendente di 1° grado reggente (tempo principale): congiuntivo perfetto (secondo le normali  regole della consecutio temporum si avrebbe il piuccheperfetto)</th></tr>
<tr><td>contra ac dicta sint</td></tr>
</table>
</li>
</ul>

<h2>Dipendenza da una forma nominale del verbo o da un aggettivo o sostantivo</h2>

<p>Una proposizione dipendente da una forma nominale del verbo, cioè participio, gerundio, supino, o da un aggettivo o sostantivo con l’idea verbale implicita, <b>regola il suo tempo sul verbo della proposizione principale</b>.</p>

<ul>
	<li><p>Miltiades, timens ne classis regia <b>adventaret</b>, Athenas rediit. (Nep.) <i>Milziade, temendo che sopraggiungesse la flotta del re, tornò ad Atene.</i></p></li>
	
	<li><p>Cupidus <b>eram</b> audiendi quid <b>gestum esset</b>. (Cic.) <i>Ero desideroso di udire cosa fosse stato fatto.</i></p></li>
	
	<li><p>Amicitiae quid <b>haberent</b> voluptatis, carendo magis <b>intellexi</b> quam fruendo. (Cic.) <i>Quale piacere procurino le amicizie, l’ho capito più con l’esserne privo che col goderne.</i></p></li>
	<li><p><b>Constĭtit</b> rex, incertus quantum <b>esset</b> hostium. (Liv.) <i>Il re si fermò, incerto quanti nemici vi fossero.</i></p></li>
</ul>

<section>
<a href="consecutio_temporum.html">&#171; Consecutio tempŏrum</a>
<a href="index.html">Index</a>
<a href="consecutio_particolarità.html">Particolarità nell’uso della consecutio temporum &#187;</a>
</section>

</div>

</body>
</html>
