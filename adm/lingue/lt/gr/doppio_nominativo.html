<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Il doppio nominativo"/>
  <title>Il doppio nominativo</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
   
<div class="content">

<h1>Il doppio nominativo</h1>

<p>Con i <b>verbi copulativi</b>, come <i>sum</i> («essere») e altri verbi intransitivi che indicano determinate modalità dell’esistere: <i>fio</i> («diventare»); <i>videor</i> («sembrare»); <i>existo, evado</i> («riuscire», «risultare»); <i>appareo</i> («apparire»); <i>maneo</i> («rimanere») ecc., in latino si ha la costruzione del <b>doppio nominativo</b>: del <b>soggetto</b> e del <b>nome del predicato</b> o del <b>predicativo</b>.</p>

<ul>
	<li><p><b>Nemo immortalis</b> ignaviā factus est. (Sall.) <i>Nessuno diventò immortale con la pigrizia.</i></p></li>

	<li><p><b>Scipio victor</b> evasit. <i>Scipione risultò vincitore.</i></p></li>
	
</ul>

<p>Questa costruzione si trova anche con le seguenti categorie di verbi transitivi usati nella <b>forma passiva</b>:</p>

<ul>
	<li><p>verbi <b>appellativi</b>, come <i>vocor, dicor, appellor, nominor</i> («essere chiamato»); <i>praedĭcor</i> («essere decantato»); <i>inscribor</i> («essere intitolato»); <i>salutor</i> («essere salutato») ecc.;</p>
	
	<p><b>Aristīdes</b> appellatus est <b>Iustus</b>. <i>Aristide fu chiamato il Giusto.</i></p>
	</li>
	
	<li><p>verbi <b>elettivi</b>, come <i>creor</i> («essere creato»); <i>elĭgor</i> («essere eletto»); <i>declaror</i> («essere proclamato»); <i>designor</i> («essere designato»); <i>constituor</i> («essere costituito») ecc.;</p>
	
	<p><b>Numa Pompilius rex</b> creatus est. (Eutr.) <i>Fu creato re Numa Pompilio.</i></p>
	</li>
	
	<li><p>verbi <b>estimativi</b>, come <i>iudĭcor, existĭmor, aestĭmor, putor, habeor</i> («essere giudicato», «essere creduto», «essere stimato»); <i>invenior, reperior</i> («essere trovato»); <i>cognoscor</i> («essere conosciuto») ecc.;</p>
	
	<p><b>Caesar peritissimus</b> rei militaris putabatur. <i>Cesare era ritenuto espertissimo di arte militare.</i></p>
	
	</li>
	
	<li><p>verbi <b>effettivi</b>, come <i>fio, efficior</i> («essere fatto»); <i>reddor</i> («essere reso») ecc.</p>
	
	<p><b>Itinera infesta</b> reddĭta erant. <i>Le strade erano state rese poco sicure</i>.</p>
	</li>
</ul>

<h3>OSSERVAZIONE</h3>

<p>I verbi appellativi, elettivi, estimativi ed effettivi, che nella forma passiva hanno il doppio nominativo, nella forma attiva, invece, possono avere il doppio accusativo, dell’oggetto e del suo predicativo (v. par. 30.5.1). Es.: <i>Populus creavit <b>consulem Ciceronem</b></i>. «Il popolo creò console Cicerone». Anche molti <b>verbi intransitivi</b> di senso compiuto, come nascor, vivo, morior, pugno ecc., possono essere costruiti con il doppio nominativo quando sono accompagnati da un <b>nominativo con funzione di predicativo</b>.</p>

<p>Nemo nascitur <b>dives</b>. (Sen.) Nessuno nasce ricco.</i></p>
<p><b>Fugaces</b> labuntur anni. (Hor.) <i>Gli anni passano veloci.</i></p>

<p>Si ha il doppio nominativo anche con l’espressione <i><b>(ego) certior fio de aliqua re</b></i>, «vengo informato / sono reso consapevole di qualche cosa».</p>

<p><b>Caesar</b> de Crassi adventu <b>certior</b> factus est. <i>Cesare fu informato dell’arrivo di Crasso.</i></p>

<h3>OSSERVAZIONE</h3>

<p>Se la cosa di cui si viene informati è costituita da un pronome neutro, va in accusativo (acc. di relazione). Es.: <i><b>Hoc</b> certior fio</i>. «Vengo informato di ciò».</p>

<h4>NOTA</h4>

<p>Molti grammatici inseriscono tra i “copulativi” anche verbi di senso compiuto come <i>nascor, vivo, morior</i> ecc.; a noi invece sembra preferibile limitare tale definizione ai verbi che non hanno in sé un senso compiuto, ma svolgono effettivamente la funzione di “copula” tra il soggetto e il nome del
predicato.</p>

<h2>Il doppio nominativo con i verbi servili</h2>

<p>I verbi che ammettono la costruzione del doppio nominativo la mantengono anche quando sono retti all’infinito da verbi servili, purché ci sia identità di soggetto tra il verbo servile e l’infinito. Si dicono servili quei verbi che non esprimono di per sé un senso compiuto, ma lo ricevono dall’infinito che da essi dipende, al quale aggiungono una determinazione non accessoria. I più comuni sono: possum, queo, «potere»; nequeo, «non potere»; debeo, «dovere»; soleo, consuesco, «essere solito»; incipio, «cominciare»; audeo, «osare»; conor, «tentare»; statuo, constituo, decerno, «stabilire» ecc. Si dicono inoltre “verbi servili di volontà” i verbi volo, nolo, malo, cupio, aveo, gestio («bramare»), studeo («desiderare») ecc.</p>

<ul>
	<li><p><b>Sermo</b> incipiebat <b>obscurus</b> fieri. <i>Il discorso cominciava a diventare incomprensibile.</i></p>
	<li><p><b>Cato</b> esse quam videri <b>bonus</b> malebat. (Sall.) <i>Catone preferiva essere, che sembrare buono.</i></p>
</ul>
	
<h3>OSSERVAZIONE</h3>

<p>Con i verbi servili di volontà, accanto all’infinito col nominativo si può avere anche l’infinito con l’accusativo. Es.: <i>Vult esse <b>carus</b> suis</i>, opp. <i>Vult <b>se</b> esse <b>carum</b> suis</i>. (Cic.) «Vuole essere caro ai suoi». Questa seconda forma è obbligatoria quando c’è diversità di soggetto. Es.: <i>Volo <b>te</b> esse <b>sincerum</b></i>. «Voglio che tu sia sincero».</p>

<section>
<a href="concordanza_relativo.html">&#171; Funzione attributiva e funzione predicativa</a></p>
<a href="index.html">Index</a>
<a href="nominativo.html">Il nominativo &#187;</a>
</section>

</div>

</body>
</html>
