<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Predicato"/>
  <title>Predicato</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
   
<div class="content">

<h1>Predicato</h1>

<p>Il predicato è ciò che si dice, si “predica” del soggetto. Come in italiano può essere di due specie: verbale o nominale.</p>

<p>Il predicato costituisce il nucleo fondamentale e irrinunciabile di una proposizione.</p>

<h2>Predicato verbale</h2>

<p>È costituito da un verbo concordato con il soggetto. I verbi servili (come «potere», «dovere», «essere solito» ecc.) costituiscono un unico predicato con l’infinito di cui sono «al servizio».</p>

<ul>
	<li><p>Gutta cavat lapîdem, consumîtur l’anello anulus usu. (Ovid.) - <i>La goccia scava la pietra, si consuma con l’uso.</i></p></li>
	<li><p>(Caesar) oppidum expugnare non potuit . (Caes.) - <i>Cesare non fu in grado di espugnare la piazzaforte</i>.</p></li>
	<li><p>Romani bellum <b>indixerunt</b>. <i>I Romani dichiararono guerra</i>.</p></li>
	<li><p>Urbs <b>deleta est</b>. <i>La città fu distrutta</i>.</p></li>
	<li><p>Dux milites <b>hortatus est</b>. <i>Il comandante esortò i soldati</i>.</p></li>
</ul>

<h2>Predicato nominale</h2>

<p>Si dice <b>predicato nominale</b>, invece, quando è costituito da una <b>voce del verbo <i>sum</i></b> in unione con un <b>nome</b> o un <b>aggettivo</b>. Il verbo <i>sum</i> prende il nome di <b>copula</b>; il nome o l’aggettivo è chiamato <b>nome del predicato</b>.</p>

<ul>
	<li><p>Fortuna vitrea est. (Publ.) <i>La fortuna è di vetro</i>.</p></li>
	<li><p>Non exercitus neque thesauri praesidia regni sunt, verum amici. (Sall.) - Non gli eserciti né i tesori sono le difese di un regno, ma gli amici.</p></li>
	<li><p>Iuppiter <b>est pater</b> deorum. Giove è il padre degli dèi.</p></li>
	<li><p>Fortuna <b>caeca est</b>. La fortuna è cieca.</p></li>	
</ul>

<p>Nessun enunciato può essere privo di predicato, anche se si possono avere frasi in cui il verbo è sottinteso  perché  facilmente  ricavabile  dal  contesto: es. <i>Ubi est aurum? In arca</i>  (sott. <i>est</i> ) «Dov’è l’oro? Nella cassaforte». Sono inoltre prive di verbo le frasi nominali, nelle quali il predicato è rappresentato da una espressione nominale semplicemente apposta al soggetto: si tratta generalmente di locuzioni esclamative come  O factum male!  «che disgrazia!» o di espressioni proverbiali come</p>

<ul>
	<li><p>Summum ius, summa iniuria, «Assoluta giustizia, assoluta ingiustizia»</p></li>
	<li><p>Quot homines, tot sententiae «quante persone, tanti pareri»</p>
</ul>

<p>Il verbo <i>sum</i> nel predicato nominale ha funzione di copula, cioè di semplice legame. Lo stesso verbo <i>sum</i> in altri contesti assume invece il valore di predicato verbale con il significato di «esserci», «esistere», «trovarsi», come nella frase <i>Est deus in nobis et sunt commercia caeli</i>. (Ovid.) «C’è un dio in noi e ci sono (esistono) relazioni con il cielo».</p>

<h2>OSSERVAZIONI</h2>

<ol>
	<li><p>Oltre che col verbo sum, si ha il predicato nominale anche con altri verbi, detti copulativi, la cui idea rispetto al soggetto viene completata con un nome o aggettivo, come videor («sembrare»), fio («diventare»), appareo («apparire») ecc. Es.: <i>Illorum mors <b>beata videtur</b></i>. «La morte di quelli sembra felice».</p></li>
	<li><p>Quando il verbo sum significa «esistere», «trovarsi», «appartenere» costituisce predicato verbale. Es.: <i>Romae eram</i>. «Mi trovavo a Roma».</p></li>
</ol>

<h2>Concordanza del predicato con il soggetto</h2>

<p>Il predicato verbale e quello nominale concordano col soggetto nella persona e nel numero in modo esattamente corrispondente all’italiano, che si tratti di uno solo o di più soggetti. Per i nomi singolari in italiano e plurali in latino o viceversa, il predicato segue il numero del sostantivo latino.</p>

<p>Si tu vales, ego valeo. <i>Se tu stai bene, io sto bene.</i></p>
<p>Si vos valetis, nos valemus. <i>Se voi state bene, noi stiamo bene.</i></p>
<p>Thebae ab Alexandro deletae sunt. <i>Tebe fu distrutta da Alessandro.</i></p>

<h2>Concordanza del nome del predicato</h2>

<p>Il nome del predicato concorda col soggetto della proposizione, che però può essere costituito da uno o più elementi.</p>

<h3>Concordanza del nome del predicato con un solo soggetto</h3>

<p>Quando la proposizione ha un solo soggetto e il nome del predicato è un <b>sostantivo</b>, esso concorda sempre col soggetto nel <b>caso</b> (nominativo nelle proposizioni di modo finito, accusativo nell’accusativo con l’infinito); il <i>genere</i> e il <i>numero</i>, invece, possono essere diversi dal genere e numero del soggetto.</p>

<table>
<tr><td>Soggetto: nom. plur. f.</td> <td>Nome del predicato: nom. sing. n.</td><td></td></tr>
<tr><td>Athenae</td> <td>domicilium</td> <td>artium fuerunt.</td></tr>
<tr><td colspan="2">Il nome del predicato concorda con il soggetto nel caso, ma non nel genere, né nel numero.</td></tr>
</table>

<p>Atene fu il domicilio delle arti.</p>

<p>Quando invece il sostantivo che costituisce il nome del predicato è un <b>nome mobile</b>, che cioè presenta forme diverse per il maschile e il femminile, come magister, magistra; inventor, inventrix; nuntius, nuntia ecc., si ha la <b>concordanza completa</b> in genere, numero e caso.</p>

<table>
<tr><td>Soggetto: nom. plur. f.</td> <td>Nome del predicato:nom. plur. f.</td> <td></td></tr>
<tr><td>Athenae</td> <td>inventrices</td> <td>artium fuerunt.</td></tr>
<tr><td colspan="2">Soggetto e nome del predicato concordano in forma completa.</td></tr>
</table>

<p>La concordanza completa col soggetto si ha anche quando il nome del predicato è un aggettivo (o un participio).</p>

<p>Puer timidus est. <i>Il fanciullo è timido</i>.</p>
<p>Puella timida est. <i>La fanciulla è timida</i>.</p>
<p>Pueri timidi sunt. <i>I fanciulli sono timidi</i>.</p>
<p>Puellae timidae sunt. <i>Le fanciulle sono timide</i>.</p>
<p>Ianua aperta erat. <i>La porta era aperta</i>.</p>

<h2>OSSERVAZIONI</h2>

<ol>
	<li><p>Se il nome del predicato è un superlativo relativo seguito dal genitivo partitivo, in latino concorda col genere del soggetto, e non col partitivo come in italiano. Es.: Ovis (f.) animalium (n.) mansuetissima (f.) est. «La pecora è il più mansueto degli animali». Se però il soggetto è un nome astratto o il superlativo precede il soggetto, il nome del predicato si può trovare concordato col genere del partitivo. Es.: <i>Avaritia (f.) est vitiorum (n.) omnium turpissimum (n.)</i>. «L’avarizia è il più turpe di tutti i vizi». <i>Velocissimum (n.) omnium animalium (n.) est delphinus (m.)</i>. «Il più veloce di tutti gli animali è il delfino».</p></li>
	
	<li><p>Se il soggetto è un infinito (o una proposizione infinitiva), in quanto al genere si considera neutro. Es.: <i><b>Scutum abicere</b> in pugna <b>indecorum</b> est</i>. «Gettar via lo scudo in battaglia è disonorevole».</p></li>
</ol>

<h2>Concordanza del nome del predicato con più soggetti</h2>

<p>Il nome del predicato quando è riferito a due o più soggetti si pone al plurale; quanto al genere, se vi è diversità, bisogna distinguere:</p>


<ul>
	<li><p>se si tratta di <b>soggetti animati</b>:</p>

<ul>
	<li><p>dello stesso genere, il nome del predicato segue il genere dei soggetti;</p></li>
	<li><p>di genere diverso, il maschile prevale sugli altri generi, il femminile sul neutro;</p></li>
</ul>

<p>Pater et filius <b>probi</b> sunt. <i>Il padre e il figlio sono onesti.</i></p>
<p>Mater et filia <b>probae</b> sunt. <i>La madre e la figlia sono oneste.</i></p>
<p>Pater et mater <b>probi</b> sunt. <i>Il padre e la madre sono onesti.</i></p>
<p>Mulieres et mancipia captae sunt. <i>Le donne e gli schiavi furono fatti prigionieri.</i></p>
</li>

<li><p>se si tratta di <b>soggetti inanimati</b>:</p>

<ul>
	<li><p>di genere maschile, il nome del predicato è maschile;</p></li>
	<li><p>di genere femminile, il nome del predicato può essere femminile o neutro;</p></li>
	<li><p>di genere diverso, il nome del predicato sarà neutro;</p></li>
</ul>

<p>Agri et vici <b>vacui erant. <i>I campi e i villaggi erano deserti.</i></p>
<p>Superbia et invidia <b>noxiae</b> (o <b>noxia</b>) sunt. <i>La superbia e l’invidia sono dannose.</i></p>
<p>Divitiae et honores <b>fluxa</b> sunt. Le ricchezze e gli onori sono effimeri.</i></p>

</li>

<li><p>se infine ci sono <b>soggetti misti</b>, animati e inanimati, di norma si ha la concordanza con gli esseri animati.</p>

<p>Rex et regia classis <b>profecti</b> sunt. <i>Il re e la flotta del re partirono.</i></p>
</ul>

<section>
<a href="soggetto.html">&#171; Il soggetto</a></p>
<a href="index.html">Index</a>
<a href="predicato_concordanza.html">Casi particolari di accordo del predicato &#187;</a>
</section>

</div>

</body>
</html>
