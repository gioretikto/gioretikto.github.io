<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Proposizioni interrogative"/>
  <title>Proposizioni interrogative</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
 
<div class="content">

<h1>Proposizioni interrogative</h1>

<p>Le proposizioni interrogative si distinguono in:</p>

<ul>
	<li><p><b>dirette</b>, se sono indipendenti, cioè proposizioni principali che formulano una domanda diretta conclusa col punto interrogativo; il loro modo è l’<b>indicativo</b>;</p>
	<ul>
		<li><p>Quo vadis? &emsp; <i>Dove vai?</i></p></li>
	</ul>
	</li>
	
	<li><p><b>indirette</b>, se sono subordinate, cioè proposizioni dipendenti da verbi che significano «chiedere», «domandare», «interrogare», «dire», «sapere» ecc. Il loro modo in latino è il <b>congiuntivo</b>.</p>
	
	<ul>
		<li><p>Dic mihi quo vadas. <i>Dimmi dove vai.</i></p></li>
	</ul>
	</li>
</ul>

<p>Le interrogative, sia dirette sia indirette, si distinguono inoltre in:</p>

<ul>
	<li><p><b>semplici</b>, se formulano una sola domanda;</p></li>
	<li><p><b>disgiuntive</b>, se presentano due o più domande alternative che si escludono a vicenda.</p></li>
</ul>

<p>Le interrogative possono essere infine:</p>

<ul>
	<li><p><b>reali</b>, quando sono formulate per chiedere una cosa che si ignora;</p></li>
	<li><p><b>retoriche</b>, quando dal modo di formulare la domanda si prevede già la risposta affermativa o negativa.</p></li>
</ul>

<p>Sono <b>complementari dirette</b> solo le <b>proposizioni interrogative indirette</b>, ma per comodità didattica esaminiamo qui anche le interrogative dirette, per una trattazione esauriente dell’argomento.</p>

<h2>Proposizioni interrogative dirette</h2>

<ul>
	<li><p><b>Proposizioni interrogative dirette semplici</b><br>
	Le proposizioni interrogative dirette semplici hanno generalmente il verbo all’<b>indicativo</b>; di solito sono introdotte da pronomi, aggettivi o avverbi interrogativi, come <i>quis</i> («chi?»), <i>qui</i> («quale?»), <i>quisnam, qualis, quantus, quot, uter, quando, cur, quare, quam ob rem, ubi</i> («dove?», stato in luogo), <i>quo</i> («dove?», moto a luogo), <i>unde</i> («da dove?», moto da luogo), <i>qua</i> («per dove?», moto per luogo), <i>quomŏdo</i> («come?»), <i>quin</i> (= <i>cur non</i>) ecc.</p>
	<ul>
		<li><p>Quis <b>es</b>? (Cic.) <i>Chi sei?</i></p></li>
		<li><p>Cur haec irata <b>est</b> tibi? (Plaut.) <i>Perché questa è in collera con te?</i></p></li>
		<li><p>Quando ego te <b>aspiciam</b>? (Cic.) <i>Quando ti potrò vedere?</i></p></li> 
		<li><p>Quo <b>fugis</b>? (Verg.) <i>Dove fuggi?</i></p></li>
	</ul>
	
	<p>Quando mancano il pronome, l’aggettivo o l’avverbio interrogativo, sono invece introdotte dalle seguenti <b>particelle interrogative</b>:</p>
	
	<ul>
		<li><p><i><b>ne</b></i>, un’enclitica che si unisce alla parola su cui poggia la domanda; si usa per formulare una <b>domanda reale</b>, cioè quando si chiede qualcosa che si ignora; nella traduzione non va resa, in quanto serve solo a dare alla frase l’inflessione interrogativa;</p>
		
		<ul>
			<li><p>Iam<b>ne</b> abis? (Plaut.) <i>Te ne vai già?</i></p></li>
			<li><p>Videtur<b>ne</b> hoc tibi verum esse? (Cic.) <i>Ti sembra che ciò sia vero?</i></p></li>
		</ul>
</li>
	
<li><p><b><i>nonne</b></i> («non è forse vero che?», «non forse?»), introduce un’<b>interrogativa retorica</b>, in cui si prevede la risposta <b>affermativa</b>;</p>

<ul>
	<li><p>Canis <b>nonne</b> similis est lupo? (Cic.) <i>Il cane non è forse simile al lupo?</i></p></li>
</ul>
</li>

<li><p><b><i>num</i></b> («forse che»), introduce un’<b>interrogativa retorica</b>, in cui si prevede la risposta <b>negativa</b>.</p>

	<ul>
		<li><p><b>Num</b> eloquentiā Platonem superare possumus? (Cic.) <i>Possiamo noi forse superare in eloquenza Platone?</i></p></li>
	</ul>
</li>
</ul>

<h4>OSSERVAZIONI</h4>

<ol>
	<li><p>La proposizione interrogativa diretta ha il verbo al congiuntivo quando ha valore dubitativo o potenziale. Es.: <i>Quid faciam</i>?, «Che dovrei fare?».</p></li>
	
	<li><p>Nelle proposizioni interrogative dirette e indirette, «quando» viene reso con <i><b>quando</b></i> e non con <i>cum</i>; «perché» si rende con <i><b>cur, quare, quam ob rem, quid</b></i> e non con <i>quia, quod</i> (usate nelle causali); «come» si rende con <i><b>quomŏdo</b></i>, meglio che con <i>ut</i>.</p></li>
	
	<li><p>Spesso l’enclitica -<i><b>ne</b></i> è usata col valore di <i>nonne</i> o di <i>num</i>, specialmente nelle espressioni <i>videsne, videmusne, videtisne, potestne</i> e simili. Es.: <i>Videtisne (= nonne videtis) ut apud Homerum saepissime Nestor de virtutibus suis praedĭcet</i>? (Cic.) «Non vedete come Nestore in Omero esalti spessissimo le sue qualità?».<i>Potest<b>ne</b> (= num potest) virtus servire?</i> (Cic.) «Può forse la virtù essere schiava?».</p></li>
	
	<li><p>In una serie di domande, -<i><b>ne</b></i> non viene ripetuto; <i><b>nonne</b></i> si può trovare ripetuto, ma più spesso viene sostituito dal semplice <i>non</i>. Es.: <i>Egò<b>ne</b> illum non fleam? ego non deflĕam talem adulescentem</i>? (Plaut.) «Io non dovrei piangerlo? Non dovrei rimpiangere un tale giovinetto?». <i><b>Nonne</b> hunc in vincla duci, <b>non</b> ad mortem rapi, <b>non</b> summo supplicio mactari imperabis</i>? (Cic.) «Non comanderai che costui sia condotto in prigione, che sia trascinato a morte, che sia giustiziato col più grave supplizio?».</p></li>
	
	<li><p>Talvolta in latino il senso interrogativo viene reso con la semplice inflessione della voce, senza le particelle interrogative, proprio come in italiano; questo avviene in particolare nel linguaggio familiare o in espressioni che indicano sdegno o meraviglia. Es.: <i>Pugnantia te loqui non vides</i>? (Cic.) «Non ti accorgi che dici cose contraddittorie?».</p></li>
</ol>

<li><p><b>Proposizioni interrogative dirette disgiuntive</b>

<p>Le proposizioni interrogative dirette disgiuntive sono costituite da due o più domande alternative che si escludono a vicenda. Il <b>primo membro</b> dell’interrogativa è introdotto da <i><b>utrum</b></i> o da -<i><b>ne</b></i> (enclitica), ma può anche essere privo della particella; il <b>secondo membro</b> (come pure i seguenti) è introdotto sempre dalla particella <i><b>an</b></i>, come nei seguenti esempi:</p>

<table>
<thead>
<tr><th>I MEMBRO</th> <th>II MEMBRO</th> <th>Esempio</th> <th></th></tr>
<thead>

<tbody>
<tr><td>utrum</td> <td>an</td> <td><b>Utrum</b> servus es <b>an</b> liber?</td> <td rowspan="3">Sei un servo o un uomo libero?</td> </tr>
<tr><td>ne</td> <td>an</td> <td>Servus<b>ne</b> es <b>an</b> liber? (Plaut.)</td></tr>
<tr><td>–</td> <td>an</td> <td>Servus es <b>an</b> liber?</td> </tr>
</tbody>
</table>

<p>Il modo impiegato nelle proposizioni interrogative disgiuntive è sempre l’<b>indicativo</b> (tranne i casi in cui hanno valore dubitativo o potenziale e vi si impiega il congiuntivo).</p>

<ul>
	<li><p>Vos<b>ne</b> L. Domitium <b>an</b> vos Domitius deseruit? (Cic.) <i>Avete abbandonato voi Lucio Domizio, o Domizio ha abbandonato voi?</i></p></li>
</ul>

<p>Talvolta la particella <i><b>an</b></i> si trova usata in principio di una proposizione interrogativa diretta apparentemente semplice, perché costituita da un solo membro. In realtà il primo membro è sottinteso e an viene usata:</p>

<ul>
	<li><p>per introdurre, con tono ironico o di meraviglia, un concetto antitetico all’enunciato precedente; equivale a <i>num</i>, e si rende in italiano con «o forse», «forse che»;</p></li>
	
	<ul>
		<li><p>Oratorem irasci minime decet: <b>an</b> tibi irasci tum videmur, cum in causis acrius et vehementius dicimus? (Cic.) <i>All’oratore non si addice adirarsi: o ti sembra forse che noi ci adiriamo, quando nelle cause parliamo con un po’ di vigore e veemenza? (Risposta: no)</i></p></li>
	</ul>
	</li>
	
	<li><p>per precisare con un’altra interrogativa un’interrogativa di carattere generale già formulata; in questo caso equivale a <i>nonne</i>, e si rende in italiano con «non forse».</p>
	
	<ul>
		<li><p>Quid ad me venītis? <b>an</b> speculandi causā? (Caes.) <i>Perché venite da me? Non forse per osservare? (Risposta: sì)</i></p></li>
	</ul>
	</li>
</ul>

<h4>OSSERVAZIONI</h4>

<ol>
	<li><p>Quando il secondo membro dell’interrogativa disgiuntiva è costituito dalla semplice negazione, si rende con an non?, che corrisponde all’italiano «o no?». Es.: <i>Abin (= abisne) <b>an non</b></i>? (Plaut.) «Te ne vai, o no?».</p></li>
	
	<li><p>Se la seconda interrogativa non è antitetica alla prima, l’interrogativa è solo apparentemente disgiuntiva; in questo caso non viene introdotta con an, ma con aut o vel, ed equivale a un’interrogativa semplice. Es.: <i>Meliorem<b>ne</b> effĭcit voluptas, <b>aut</b> laudabiliorem virum</i>? «Il piacere rende l’uomo migliore, o più lodevole?».</p></li>
	
	<li><p>Un caso particolare di <i>an</i> con significato di <i>num</i> si ha quando si vuol mettere in rilievo una forte contrapposizione fra due elementi. In italiano si può rendere con: «se dunque». Es.: <i><b>An</b> Scythes Anacharsis potuit pro nihilo pecuniam ducere, nostrātes philosophi non potĕrunt?</i> (Cic.). «Forse che (= se dunque) lo scita Anacarsi poté stimar nulla il denaro, e i nostri filosofi non lo potranno?».</p></li>
</ol>

<h5>NOTA</h5>

<p>La particella interrogativa <i><b>utrum</b></i> propriamente è il neutro del pronome <i>uter</i>, che enuncia l’alternativa: «quale delle due cose?»; perciò una frase del tipo: <i>Utrum tu masne an femina es</i>? (Plaut.), corrisponde a: <i>Utrum? Tu masne an femina es</i>? «Quale delle due cose? Sei un maschio o una femmina?». Col tempo il senso pronominale andò sfumandosi, e <i>utrum</i> rimase come semplice particella interrogativa.</p>

<h2>Proposizioni interrogative indirette</h2>

<p>Sono complementari dirette usate in funzione soggettiva, oggettiva o epesegetica le proposizioni interrogative indirette, semplici e disgiuntive, dipendenti da verbi che significano «chiedere», «domandare», «interrogare», «dire», «sapere» ecc. A differenza dell’italiano, le interrogative indirette latine hanno sempre il verbo espresso al <b>congiuntivo</b>, secondo le regole della <i>consecutio tempŏrum</i>.</p>

<ul>
	<li><p><b>Proposizioni interrogative indirette semplici</b><br>
	<p>Le proposizioni interrogative indirette semplici sono introdotte dagli stessi <b>pronomi, aggettivi</b> o <b>avverbi interrogativi</b> che introducono le interrogative dirette.</p>
	
	<ul>
		<li><p>Quis <b>sim</b> cognosces. (Sall.) <i>Saprai chi sono (io sia).</i></p></li>
		<li><p>Ego te qualis <b>sis</b> scio. (Plaut.) <i>So bene che razza di tipo sei (tu sia).</i></p></li>
		<li><p>Mirabar quid maesta deos, Amarylli, <b>vocares</b>. (Verg.) <i>Mi chiedevo stupito perché mai così triste, Amarillide, pregassi gli dèi.</i></p></li>
		<li><p>Considero quae condicio vitae <b>futura sit</b>. (Sall.) <i>Considero quale tipo di vita sarà.</i></p></li>
	</ul>

<p>In mancanza del pronome, aggettivo o avverbio interrogativo, sono introdotte dalle medesime <b>particelle interrogative</b> viste per le interrogative dirette, con qualche differenza di significato:</p>

<ul>
	<li><p>l’enclitica -<i><b>ne</b></i> e la particella <i><b>num</i></b> si possono usare indifferentemente, sia in una domanda reale (risposta incerta), sia quando si prevede risposta negativa;</p>
	<ul>
		<li><p>Quaesivi cognosceret<b>ne</b> (<i>opp.</i> num cognosceret) sigillum. (Cic.) <i>Gli chiesi se conosceva il sigillo. (Risp. incerta)</i></p></li>
		<li><p>Quaero <b>num possit</b> (<i>opp.</i> possitne) aut contra imperatorem aut pro imperatore dici sine rei militaris usu. (Cic.) <i>Mi domando se si possa parlare contro o in difesa di un generale senza pratica di cose militari</i>. (penso di no)</p></li>
	</ul>
</li>

<li><p><i><b>nonne</b></i> («se non») si usa nelle interrogative retoriche in cui si prevede risposta affermativa.</p>

<ul>
	<li><p>Quaero <b>nonne</b> tibi faciendum idem <b>sit</b>. (Cic.) <i>Mi chiedo se tu non debba fare la medesima cosa. (penso di sì)</i></p></li>
</ul>
</li>

</ul>

<h4>OSSERVAZIONI</h4>

<ol>
	<li><p>In dipendenza da verbi che significano «tentare», «aspettare», «vedere», come conor, tento, experior, exspecto, video ecc., invece di -ne o num si usa più correttamente si. Es.: <i>Paludem si nostri transirent, hostes exspectabant</i>. (Caes.) «I nemici aspettavano, (domandandosi) se mai i nostri passassero la palude».</p></li>
	
	<li><p>La proposizione interrogativa indiretta non va confusa con la relativa; si osservi la differenza tra le seguenti espressioni:</p>
	
	<ul>
		<li><p>Dicam <b>quid sentiam</b>. <i>Dirò che cosa penso.</i> (Proposizione interrogativa indiretta)</p></li>
		<li><p>Dicam <b>quod sentio.</b> <i>Dirò ciò che penso.</i> (Proposizione relativa)<br>Con l’interrogativa si mette in evidenza la qualità, con la relativa l’oggetto.</p></li>
	</ul>
</ol>
</li>

<li><p><b>Proposizioni interrogative indirette disgiuntive</b> <br>Le proposizioni interrogative indirette disgiuntive sono introdotte dalle seguenti <b>particelle interrogative</b>:</p>

<table>
<thead>
<tr><th>I MEMBRO</th> <th>II MEMBRO</th> <th>Esempio</th> <th></th></tr>
</thead>

<tbody>
<tr><td>utrum</td> <td>an</td> <td>Dic mihi <b>utrum</b> servus sis <b>an</b> liber.</td> <td rowspan="4">Dimmi se sei un servo o un uomo libero.</td></tr>
<tr><td>-ne</td> <td>an</td> <td>Dic mihi servus<b>ne</b> sis <b>an</b> liber.</td></tr>
<tr><td>–</td> <td>an</td> <td>Dic mihi servus sis <b>an</b> liber.</td></tr>
<tr><td>–</td> <td>-ne</td> <td>Dic mihi servus sis liber<b>ne.</td></tr>
</tbody>
</table>

<p>L’enclitica -<i>ne</i> si usa nel secondo membro solo se i membri del periodo sono in tutto due; in caso i membri siano più di due, si usa <i>an</i>.</p>

<h4>OSSERVAZIONI</h4>

<ol>
	<li><p>Quando il secondo membro è costituito dalla sola negazione, si rende con <i>necne</i> («o no»). Es. <i>Quaero potueritne partem suam petere, <b>necne</b></i>. (Cic.) «Chiedo se egli poteva domandare la sua parte, o no».</p></li>
	
	<li><p>Nel caso di proposizioni brevi, le interrogative indirette disgiuntive possono anche essere prive delle particelle interrogative, sia nel primo sia nel secondo membro. Es.: <i>Velit nolit scire difficile est</i>. (Cic.) «È difficile sapere se voglia o non voglia».</p></li>
</ol>
</li>
</ul>

<h2>Come si risponde alle domande</h2>

<p>In latino mancano forme sintetiche corrispondenti al «sì» e «no» italiani.</p>

<p>La risposta affermativa in latino viene resa ripetendo la parola su cui verte la domanda (in genere il verbo) oppure usando un avverbio affermativo, come <i>ita, ita est, sic, etiam, certe, vero, sane, sane quidem, sane est, omnīno</i>.</p>

<ul>
	<li><p><b>Estne</b> (= est + ne) frater intus? – <b>Est</b>. (Ter.) <i>È in casa tuo fratello</i>? – Sì.</p></li>
	<li><p><b>Estne</b>, ut fertur, forma? – <b>Sane</b>. (Ter.) <i>È bella come si dice? – Sì davvero / Certamente.</i></p></li>
</ul>

<p>La <b>risposta negativa</b> in latino viene resa ripetendo la parola su cui verte la domanda, preceduta dalla negazione non, oppure con un avverbio negativo, come non <i>ita, minime, minime vero, minime gentium</i> («niente affatto», «per nessuna cosa al mondo»), <i>nihil minus</i> est ecc.</p>

<ul>
	<li><p><b>Estne</b> frater intus? – <b>Non est</b>. È in casa tuo fratello? – No.</p></li>
	<li><p><b>Vin</b> (= visne) me tecum illo ire? – <b>Nolo</b>. Vuoi che io venga là con te? – No / Non voglio.</i></p></li>
	<li><p>Non pudet vanitatis? – <b>Minime</b>. (Ter.) <i>Non ti vergogni della tua spudoratezza? – No / Assolutamente.</i></p></li>
</ul>

<section>
<a href="complementari_ impediendi_recusandi.html">&#171; Proposizioni complementari dirette rette dai verba impediendi e recusandi</a>
<a href="index.html">Index</a>
<a href="complementari_dubitandi.html">Proposizioni complementari dirette rette dai verba dubitandi &#187;</a>
</section>

</div>

</body>
</html>
