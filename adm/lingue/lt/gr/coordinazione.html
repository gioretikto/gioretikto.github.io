<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Coordinazione"/>
  <title>Coordinazione</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
 
<div class="content">

<h1>Coordinazione</h1>

<p>Il collegamento fra due o più proposizioni di un periodo avviene per coordinazione quando le proposizioni sono <b>tutte della stessa specie</b>: sono cioè tutte proposizioni principali, o tutte proposizioni dipendenti di pari grado.</p>

<p>La coordinazione può avvenire in due modi:</p>

<ul>
	<li><p>per <b>asindeto</b>, quando le proposizioni sono accostate senza congiunzioni: <i>Veni, vidi, vici</i>. (Caes.) «Son venuto, ho visto, ho vinto»;</p></li>
	
	<li><p>mediante l’<b>uso di congiunzioni</b>.</p></li>
</ul>

<p>Nella coordinazione <b>mediante congiunzioni</b> si possono distinguere cinque tipi di coordinazione, in base al valore delle congiunzioni impiegate:</p>

<ul>
	<li><p>la coordinazione copulativa;</p></li>
	<li><p>la coordinazione disgiuntiva;</p></li>
	<li><p>la coordinazione avversativa;</p></li>
	<li><p>la coordinazione dichiarativa;</p></li>
	<li><p>la coordinazione conclusiva.</p></li>
</ul>

<h2>Coordinazione copulativa</h2>

<p>La coordinazione copulativa si distingue in affermativa, negativa e correlativa. Si ha la coordinazione copulativa affermativa quando le proposizioni o i termini sono collegati mediante le seguenti congiunzioni copulative:</p>

<ul>
	<li><p><i><b>et</b></i> («e»), la congiunzione più comune; può unire tra loro sia due o più proposizioni, sia due o più termini della stessa proposizione.</p>
	<ul>
		<li><p>Odi <b>et</b> amo. (Catull.) <i>Odio e amo.</i></p></li>
		<li><p>Maxima est vis vetustatis <b>et</b> consuetudinis. (Cic.) <i>Grandissima è la forza dell’antichità e dell’abitudine.</i></p></li>
	</ul>

<p>Quando si devono collegare tra loro più termini, si ha una coordinazione per <b>polisindeto</b> quando la congiunzione è ripetuta davanti a ciascun termine (talvolta è tralasciata davanti al primo termine) come nel seguente esempio:</p>

<ul>
	<li><p>Amicitia remissior esse debet <b>et</b> liberior <b>et</b> dulcior <b>et</b> ad omnem comitatem facilitatemque proclivior. (Cic.) <i>L’amicizia deve essere più serena, più schietta, più dolce e più incline a ogni specie di affabilità e giovialità.</i></p></li>
</ul>

<p>Abbiamo già visto che la coordinazione può avvenire anche per <b>asindeto</b>, cioè senza congiunzioni; in questo caso la frase dell’esempio diventerebbe:</p>

<ul>
	<li><p>Amicitia remissior esse debet, liberior, dulcior, ad omnem comitatem facilitatem<b>que</b> proclivior.</p></li>
</ul>

<p>Un altro modo usato nel latino per coordinare tra loro più termini consiste nel congiungere soltanto l’ultimo termine con -<i><b>que</b></i>; in questo caso la frase dell’esempio diventerebbe:</p>

<ul>
	<li><p>Amicitia remissior esse debet, liberior, dulcior ad omnemque comitatem facilitatemque proclivior.</p></li>
</ul>

<li><p><b><i>-que</b></i>, enclitica, si usa per lo più per coordinare due elementi che formano quasi un’unica unità logica, come nelle locuzioni <i>longe lateque</i>, «in lungo e in largo»; <i>dies noctesque</i>, «giorno e notte»; <i>ferro ignique</i>, «a ferro e fuoco»; <i>senatus populusque Romanus</i>, «il senato e il popolo romano»; <i>peto quaesoque</i>, «chiedo e supplico» ecc.;</p></li>

<li><p><i><b>atque</b></i> (usata generalmente davanti a parole comincianti per vocale) e la sua abbreviazione <i><b>ac</b></i> (usata davanti a parole comincianti per consonante, tranne <i>c, g, q e h</i>) si usano per indicare, come -<i>que</i>, stretta unione fra i termini collegati, ma con più forza; talvolta specificano una progressione di intensità del secondo termine rispetto al primo, oppure che il secondo termine costituisce una precisazione del primo;</p></li>

<ul>
	<li><p>Alii intra moenia <b>atque</b> in sinu urbis sunt hostes. (Sall.) <i>Altri nemici sono dentro le mura, anzi nel cuore stesso della città.</i></p></li>
	<li><p>Faciam boni tibi aliquid pro ista re <b>ac</b> lubens. (Ter.) <i>Ti compenserò in qualche modo per questo, e di gran cuore.</i></p></li>
</ul>
</li>

<li><p><i><b>etiam</b></i> e <i><b>quoque</b></i> («anche», «pure», «ancora», «anzi»), si usano con questa differenza: <i>etiam</i> si trova anteposta al termine a cui si riferisce, al quale conferisce valore intensivo o accrescitivo rispetto al termine precedente; <i>quoque</i> va sempre posposta al termi-
ne a cui si riferisce, ed esprime parità fra i due concetti congiunti.</p>

	<ul>
		<li><p>Dic <b>etiam</b> clarius. (Cic.) <i>Parla anche più chiaramente (di prima).</i></p></li>
		<li><p>Helvetii <b>quoque</b> reliquos Gallos virtute praecedunt. (Caes.) <i>Anche gli Elvezi superano in valore gli altri Galli.</i></p></li>
	</ul>
</li>

<h4>OSSERVAZIONI</h4>

<ol>
	<li><p>In latino i nomi dei consoli con il prenome espresso sono di norma coordinati per asindeto. Es.: <i>Q. Caecilio L. Valerio consulibus</i> (Eutr.), «sotto il consolato di Quinto Cecilio e Lucio Valerio»; se il prenome non è espresso, di norma sono coordinati mediante congiunzione: <i>consulibus Tuditano et Cethēgo</i> (Cic.), «sotto il consolato di Tuditano e Cetego».</p></li>
	
	<li><p>Si ricorda che la congiunzione et spesso significa «anche», specialmente davanti ai pronomi. Es.: <i>Sed et illud verissimum experior</i>. (Plin. Iun.) «Ma anche quello trovo per esperienza che è verissimo».</p></li>
</ol>

<p>Si ha la <b>coordinazione copulativa negativa</b> quando le proposizioni o i termini sono collegati mediante le seguenti congiunzioni copulative negative: </p>

<ul>
	<li><p><b><i>neque</b></i> e <i><b>nec</b></i> («né», «e non») si usano, per lo più, per negare un’intera proposizione;</p>
	<ul>
		<li><p>Delūbra esse in urbibus censeo, <b>nec</b> sequor magos Persarum. (Cic.) <i>Ritengo che debbano esservi i templi nelle città, né la penso come i sacerdoti persiani.</i></p></li>
	</ul>
	</li>
	
	<li><p><b><i>et non, ac non</b></i> («e non») si usano per negare un termine in particolare e hanno più forza di <i>neque</i> o di <i>nec</i>.</p>
	<ul>
		<li><p>(Coronam) amor civium <b>et non</b> vis expressĕrat. (Nep.) <i>L’affetto dei cittadini e non la violenza aveva procurato la corona.</i></p></li>
	</ul>
	</li>
</ul>

<h4>OSSERVAZIONE</h4>

<p>Le espressioni italiane «nemmeno», «neppure», «neanche» in latino sono rese con <i>ne... quidem</i>, con interposto il termine negato: <i><b>ne</b> ego quidem</i>, «nemmeno io»; <i><b>ne</b> in oppidis <b>quidem</b></i> (Cic.), «nemmeno nelle città». Es.: <i>Timolĕon <b>ne</b> aspicere <b>quidem</b> fraternum sanguinem voluit</i>. (Nep.) «Timoleonte non volle nemmeno vedere il sangue del fratello».</p>

<p>La <b>coordinazione copulativa correlativa positiva</b> si esprime in latino con <i><b>et... et</b></i> («e... e», «sia... sia», «così... come»); quella negativa si rende con <i><b>neque... neque, nec... nec</b></i> («né... né»).<br>
Altre espressioni correlative sono: <i><b>cum... tum</b></i>, «non solo... ma anche», «così... come» (con cui si dà maggior risalto al secondo elemento); <i><b>modo... modo</b></i>, «ora... ora» (con valore temporale); <i><b>tum... tum</b></i>, «sia... sia»; <i><b>non modo</b> (non solum, non tantum)... <b>sed etiam</b> (verum etiam, sed ne... quidem</i>), «non solo... ma anche, ma nemmeno» (con valore avversativo) ecc.</p>

<ul>
	<li><p>Unum te sapientem <b>et</b> appellant <b>et</b> existĭmant. (Cic.) <i>Te solo sia chiamano, sia stimano sapiente.</i></p></li>
	
	<li><p>Tibi <b>neque</b> hortanti deĕro <b>neque</b> roganti. (Cic.) <i>Non sarò sordo né alle tue esortazioni, né alle tue preghiere.</i></p></li>
	
	<li><p>Multum <b>cum</b> in omnibus rebus, <b>tum</b> in re militari potest Fortuna. (Caes.) <i>La Fortuna ha molto peso non solo in tutte le cose, ma anche in guerra.</i></p></li>
	
	<li><p>Qua in re Caesar <b>non solum</b> publicas, <b>sed etiam</b> privatas iniurias ultus est. (Caes.) <i>In quella circostanza Cesare si vendicò non solo delle offese pubbliche, ma anche di quelle private.</i></p></li>
</ul>

<section>
<a href="periodo.html">&#171; Periodo</a>
<a href="index.html">Index</a>
<a href="coordinazione_disgiuntiva.html">Coordinazione disgiuntiva &#187;</a>
</section>

</div>

</body>
</html>
