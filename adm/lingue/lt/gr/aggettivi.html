<!DOCTYPE html>
<html>
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Aggettivi di prima classe"/>
	<title>Aggettivi di prima classe</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Domus</a></li>
		<li><a class="navbar" href="index.html">Grammatica</a></li>
	</ul>
</nav>

<article>

<h1>5.1 Aggettivi di prima classe</h1>

<p>L’aggettivo in latino segue la declinazione dei sostantivi e presenta le seguenti caratteristiche:</p> 

<ul>
	<li><p>3 generi:&emsp; maschile, femminile e neutro </p></li>
	<li><p>2 numeri:&emsp; singolare e plurale</p></li>
	<li><p>6 casi:&emsp; nominativo, genitivo, dativo, accusativo, vocativo, ablativo.</p></li>
</ul>

<p>Tuttavia, mentre i nomi sono suddivisi in cinque declinazioni, gli aggettivi si suddividono in due gruppi, detti "classi":</p>

<ul>
	<li><p>aggettivi della <b>prima classe</b>, che si declinano sul modello della <i>prima</i> e <i>seconda declinazione</i>.</p></li>
	<li><p>aggettivi della <b>seconda classe</b>, che si declinano sul modello della <i>terza declinazione</i>.</p></li>
</ul>

<p>Gli aggettivi della prima classe si declinano:</p>

<ul>
	<li><p>per il maschile come i sostantivi maschili della II declinazione (nominativo in -us o in -er);</p></li>
	<li><p>per il femminile come i sostantivi della I declinazione (nominativo in -a);</p></li>
	<li><p>per il neutro come i sostantivi neutri della II declinazione (nominativo in -um).</p></li>
</ul>

<div class="def">
<h3>Le “origini” di nome, aggettivo e attributo</h3>

<p><b>Nome</b> è un termine legato alla radice del verbo <i>noscere</i>, «conoscere»: è quella parte del discorso che serve a indicare, “far conoscere” un essere concreto o un’idea astratta. Il concetto risulta ancor più chiaro se si considerano due aggettivi pure derivati da <i>noscere</i>: “noto”, e il suo contrario “ignoto”, rispettivamente qualcosa di “ben conosciuto” e di “non identificato”. Il nome è detto anche “sostantivo”: questo in origine era un aggettivo, <i>substantivum</i>, riferito a <i>nomen</i>; deriva da <i>sub</i> + <i>stare</i>, che significa «stare sotto», cioè indica l’essenza che costituisce la cosa.</p>

<p><b>Aggettivo</b> deriva dal verbo <i>adicĕre</i>, «aggiungere»: si tratta dunque di un elemento che viene “aggiunto” a un nome per meglio determinarlo.</p>

<p><b>Attributo</b> deriva da <i>ad + tribuĕre</i>, che in origine significava «assegnare a una tribù (<i>tribus</i>) ciò che è suo
proprio», passò poi al significato generico di «assegnare», «attribuire»; l’attributo, cioè, viene “assegnato” a un nome per indicarne la qualità o un modo di essere.</p>
</div>

<h2 id="I">Aggettivi con il nominativo singolare in <i>us, a ,um </i></h2>

<p>Come già detto, gli aggettivi della prima classe si declinano sul modello della prima e seconda declinazione. Sul vocabolario vengono riportati con le forme del nominativo singolare maschile, femminile e neutro, come nel caso di <i>bonus, bona, bonum</i>, «buono» la cui declinazione completa è la seguente:</p>

<table>
<thead>
<tr><td>&nbsp;</td> <th colspan="3">Singolare</th> <th colspan="3">Plurale</th></tr>
<tr><td>&nbsp;</td> <th>maschile</th> <th>femminile</th> <th>neutro</th> <th>maschile</th> <th>femminile</th> <th>neutro</th> </tr>
</thead>

<tbody>
<tr><th>Nominativo</th> <td>bonŭs</td> <td>bonă</td> <td>bonŭm</td> <td>bonī</td> <td>bonae</td> <td>bonă</td> </tr>
<tr><th>Genitivo</th> <td>bonī</td> <td>bonae</td> <td>bonī</td> <td>bonōrŭm</td> <td>bonārŭm</td> <td>bonōrŭm</td></tr>
<tr><th>Dativo</th> <td>bonō</td> <td>bonae</td> <td>bonō</td> <td>bonīs</td> <td>bonīs</td> <td>bonīs</td> </tr>
<tr><th>Accusativo</th> <td>bonŭm</td> <td>bonăm</td> <td>bonŭm</td> <td>bonōs</td> <td>bonās</td> <td>bonă</td> </tr>
<tr><th>Vocativo</th> <td>bonĕ</td> <td>bonă</td> <td>bonŭm</td> <td>bonī</td> <td>bonae</td> <td>bonă</td> </tr>
<tr><th>Ablativo</th> <td>bonō</td> <td>bonā</td> <td>bonō</td> <td>bonīs</td> <td>bonīs</td> <td>bonīs</td></tr>
</tbody>
</table>

<p>Si può rilevare che:</p>

<ul>
	<li><p>il <b>maschile</b> <i>bonus</i> si declina come i nomi maschili della seconda declinazione in -<i>us</i> (<i>cibus</i>);</p></li>
	<li><p>il <b>femminile</b> <i>bona</i> segue la prima declinazione, cioè si declina come <i>rosa</i>;
	<li><p>il neutro <b>bonum</b> si declina come i nomi neutri della seconda declinazione, cioè come <i>pratum</i>.</p></li>
</ul>

<p>Altri esempi di aggettivi della prima classe in -<i>us</i>: <i>magnus, -a, -um</i>, «grande»; <i>parvus, -a, -um</i>, «piccolo»; <i>sedŭlus, -a, -um,</i> «laborioso»; clarus, -a, -um</i>, «famoso»; <i>perītus, -a, -um</i>,
«esperto»; <i>meus, -a, -um</i>, «mio»; <i>tuus, -a, -um</i>, «tuo»; <i>suus, -a, -um</i>, «suo».</p>
 
<h2>Aggettivi con il nominativo singolare in <i>-er, -a, -um</i></h2>

<p>Alcuni aggettivi con il nominativo  maschile in <i>-er</i> seguono il modello di puer e conservano quindi la <i>-e</i> del  nominativo, altri quello di magister e perdono  quindi la <i>-e</i>; per sapere quale dei due modelli viene seguito, basta osservare se la <i>e</i> è presente nel nominativo singolare femminile.</p>

<table>
<caption><i><b>libĕr, libĕra, libĕrum,</i></b> «libero»</caption>
<thead>
<tr><th>Caso</th> <th colspan="3">Singolare</th> <th colspan="3">Plurale</th></tr>
<tr> <tr> <td>&nbsp;</td> <th>maschile</th> <th>femminile</th> <th>neutro</th> <th>maschile</th> <th>femminile</th> <th>neutro</th></tr>
</thead>
<tbody>
<tr><th>Nominativo</th> <td>libĕr</td> <td>libĕra</td> <td>libĕrŭm</td> <td>libĕri</td> <td>libĕrae</td> <td>libĕra</td> </tr>
<tr> <th>Genitivo</th> <td>libĕri</td> <td>libĕrae</td> <td>libĕri</td> <td>libĕrōrŭm</td> <td>libĕrārŭm</td> <td>libĕrōrŭm</td></tr>
<tr> <th>Dativo</th> <td>libĕro</td> <td>libĕrae</td> <td>libĕro</td> <td>libĕris</td> <td>libĕris</td> <td>libĕris</td> </tr>
<tr> <th>Accusativo</th> <td>libĕrŭm</td> <td>libĕram</td> <td>libĕrŭm</td> <td>libĕros</td> <td>libĕras</td><td>libĕra</td></tr>
<tr> <th>Vocativo</th><td>libĕr</td><td>libĕra</td> <td>liberŭm</td> <td>libĕri</td> <td>libĕrae</td> <td>libĕra</td></tr>
<tr> <th>Ablativo</th> <td>libĕro</td> <td>libĕra</td> <td>libĕro</td> <td>libĕris</td> <td>libĕris</td> <td>libĕris</td></tr>
</tbody>
</table>

<p>Un aggettivo che non conserva la <i>e</i> è il seguente</p>

<table>
<caption><i><b>pulcher, puclhra, puclhrum,</i></b> «bello»</caption>
<thead>
<tr><th>Caso</th> <th colspan="3">Singolare</th> <th colspan="3">Plurale</th> </tr>
<tr> <tr> <td>&nbsp;</td> <th>maschile</th> <th>femminile</th> <th>neutro</th> <th>maschile</th> <th>femminile</th><th>neutro</th></tr>
</thead>

<tbody>
<tr><th>Nominativo</th> <td>pulcher</td> <td>pulchra</td> <td>pulchrum</td> <td>pulchri</td> <td>pulchrae</td> <td>pulchra</td></tr>
<tr> <th>Genitivo</th> <td>pulchri</td> <td>pulchrae</td> <td>pulchri</td> <td>pulchrōrum</td> <td>pulchrārum</td><td>pulchrōrum<td></tr>
<tr> <th>Dativo</th> <td>pulchro</td> <td>pulchrae</td> <td>pulchro</td> <td>pulchris</td> <td>pulchris</td> <td>pulchris</td></tr>
<tr> <th>Accusativo</th> <td>pulchrum</td> <td>pulchram</td> <td>pulchrum</td> <td>pulchros</td><td>pulchras</td><td>pulchra</td>
</tr><tr> <th>Vocativo</th> <td>pulchĕr</td> <td>pulchra</td><td>pulchum</td> <td>pulchri</td><td>pulchae</td><td>pulchra</td></tr>
 <tr> <th>Ablativo</th> <td> pulchro</td> <td>pulchra</td> <td>pulchro</td> <td>pulchris</td><td>pulchris</td> <td>pulchris</td>
</tr>
</tbody>
</table>

<h2 id="con">5.3 Concordanza dell’aggettivo</h2>

<p>L’aggettivo concorda nel genere, numero e caso col sostantivo, espresso o sottinteso, cui va riferito: <i>discipulus sedulus</i>, «lo scolaro laborioso»; <i>ancilla sedula</i>, «l’ancella laboriosa»; <i>vir clarus</i>, «l’uomo famoso»; <i>bellum clarum</i>, «la guerra famosa» ecc.</p>

<p>Non sempre, però, il nome e l’aggettivo seguono la stessa declinazione. Ad esempio, se abbiamo un nome maschile della prima declinazione, come <i>poëta</i>, l’aggettivo che a esso si riferisce sarà ovviamente maschile e pertanto segue la seconda declinazione: <i>poëta clarus</i>, «il poeta famoso»; se invece abbiamo un nome femminile della seconda declinazione, come <i>populus</i>, «il pioppo», l’aggettivo sarà femminile e pertanto segue la prima declinazione: <i>populus alta</i>, «il pioppo alto». Ecco come si declinano <i>poëta clarus</i> e <i>populus alta</i>.</p>

<table>
<thead>
<tr><th>CASO</th> <th>SINGOLARE</th> <th>PLURALE</th> </tr>
</thead>

<tbody>
<tr><th>NOMINATIVO</th> <td>poëta clarus &emsp;il poeta famoso</td> <td>poëtae clari &emsp;i poeti famosi</td></tr>
<tr><th>GENITIVO</th> <td>poëtae clari &emsp;del poeta famoso</td> <td>poëtārum clarōrum &emsp;dei poeti famosi</td></tr>
<tr><th>DATIVO</th> <td>poëtae claro &emsp;al poeta famoso</td> <td>poëtis claris &emsp;ai poeti famosi</td></tr>
<tr><th>ACCUSATIVO</th> <td>poëtam clarum &emsp;il poeta famoso</td> <td>poëtas claros &emsp;i poeti famosi</td></tr>
<tr><th>VOCATIVO</th> <td>poëta clare &emsp;o poeta famoso</td> <td>poëtae clari &emsp;o poeti famosi</td></tr>
<tr><th>ABLATIVO</th> <td>poëta claro &emsp;con il poeta famoso</td> <td>poëtis claris &emsp;con i poeti famosi</td></tr>
</tbody>
</table>

<table>
<thead>
<tr><th>CASO</th> <th>SINGOLARE</th> <th>PLURALE</th> </tr>
</thead>

<tbody>
<tr><th>NOMINATIVO</th> <td>populus alta &emsp;il pioppo alto</td> <td> populi altae &emsp; i pioppi alti</td></tr>
<tr><th>GENITIVO</th> <td>populi altae &emsp;del pioppo alto</td> <td> populorum altarum &emsp; dei pioppi alti</td></tr>
<tr><th>DATIVO</th> <td> populo altae &emsp;al pioppo alto</td> <td> populis altis &emsp; ai pioppi alti</td></tr>
<tr><th>ACCUSATIVO</th> <td>populum altam &emsp;il pioppo alto</td> <td> populos altas &emsp; i pioppi alti</td></tr>
<tr><th>VOCATIVO</th> <td>popule alta &emsp;o pioppo alto</td> <td> populi altae &emsp; o pioppi alti</td></tr>
<tr><th>ABLATIVO</th> <td>populo alta &emsp;con il pioppo alto</td> <td> populis altis &emsp; con i pioppi alti</td></tr>
</tbody>
</table>

<p>Ecco altri esempi di concordanza tra nomi e aggettivi che seguono declinazioni diverse: <i>nauta peritus</i>, m., «il marinaio esperto»; <i>scriba doctus</i>, m., «lo scrivano dotto»; <i>agricola sedulus</i>, m., «l’agricoltore laborioso»; ulmus frondifĕra</i>, f., «l’olmo frondoso»; <i>sacra laurus</i>, f., «il sacro alloro»; <i>fagus umbrosa</i>, f., «il faggio ombroso»; <i>atra cupressus</i>, f., «il cipresso scuro»; <i>pelăgus profundum</i>, n., «il mare profondo» (solo sing.); <i>virus mortifĕrum</i>, n., «il veleno mortale» (solo sing.); <i>vulgus indoctum</i>, n., «il volgo ignorante» (solo sing.).</p>

<section aria-label="End">
<a href="system.html">&#171;Thermodynamic Systems</a>
<a href="index.html">Index</a>
<a href="pronominali.html">Aggettivi pronominali &#187;</a>
</section>

</article>

</body>
</html>
