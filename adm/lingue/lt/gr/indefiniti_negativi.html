<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Indefiniti con senso negativo"/>
    <title>Indefiniti con senso negativo</title>
    <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
      
<div class="content">

<h1>Indefiniti con senso negativo</h1>

<p>Sono indefiniti con senso negativo: nemo, nihil, nullus, neuter, che si usano come segue:</p>

<ul>
	<li><p><b><i>nemo</i></b> significa «nessuno» (da <i>ne-homo</i>); è un pronome di genere maschile riferito solo alle persone; ha soltanto il singolare e raramente è usato come aggettivo (<i>nemo poëta</i> = nullus poëta). Es.: <i><b>Nemo</b> hoc cognoscit</i>. «Nessuno conosce ciò»;</p></li>
	<li><p><b><i>nihil</b></i> significa «niente», «nulla», «nessuna cosa»; è il pronome neutro corrispondente di <i>nemo</i>; è usato solo al nom. e acc. sing.; nei casi obliqui viene sostituito dall’aggettivo <i>nullus</i>, concordato al femminile con <i>res</i>.
Ecco come si declinano <i>nemo</i> e <i>nihil</i>:</p></li>
</ul>

<table>
<thead>
<tr><th>CASO</th> <th>MASCHILE</th> <th>NEUTRO</th></tr>
</thead>

<tbody>
<tr><th>NOMINATIVO</th> <td>nemo</td> <td>nihil</td></tr>
<tr><th>GENITIVO</th> <td>nullīus</td> <td>nullīus rei</td></tr>
<tr><th>DATIVO</th> <td>nemĭni</td> <td>nulli rei</td></tr>
<tr><th>ACCUSATIVO</th> <td>nemĭnem</td> <td> nihil</td></tr>
<tr><th>ABLATIVO</th> <td>nullō</td> <td>nullā re</td></tr>
</tbody>
</table>

<ul>

<li><p><b><i>nullus, nulla, nullum</b></i> significa «nessuno» (da <i>ne-ullus</i>); è l’aggettivo corrispondente dei pronomi nemo e nihil (gen. <i>nullīus</i>, dat. <i>nulli</i>); sostituisce <i>nemo</i> nelle forme mancanti (gen. <i>nullīus</i>, abl. <i>nullo</i>) e, concordato con res, sostituisce <i>nihil</i> nei casi obliqui. Es.: <i><b>Nullus</b> discipulus diligentior te est</i>. «Nessuno scolaro è più diligente di te». In latino viene usato l’aggettivo <i>nullus</i> anche quando «nessuno» ha il nome sottinteso. Es.: «Esaminò molti libri, ma non [ne] lesse per intero nessuno». Multos libros recensuit, sed nullum perlegit. In questo caso non si può dire: <i>neminem perlegit</i>, perché significherebbe: «non lesse nessuna persona»;</p></li>

<li><p><b><i>neuter, neutra, neutrum</b></i> significa «né l’uno né l’altro», «nessuno dei due», usato con funzione di pronome e aggettivo; si declina come uter, di cui è composto: gen. <i>neutrīus</i>, dat. neutri. Si costruisce come uter e composti: se è seguito da un pronome, regge il genitivo: <i>neuter vestrum</i>, «nessuno di voi»; se invece è seguito da un sostantivo, si ha la concordanza: <i><b>neuter</b> consul</i>, «nessuno dei (due) consoli». Si usa anche al plurale, con i pluralia tantum o quando si riferisce a due gruppi di persone o cose. Es.: <i><b>Neutri</b> transeundi initium faciunt</i>. (Caes.) «Nessuno dei due (eserciti) comincia la traversata».</p></li>

</ul>

<h2>La congiunzione copulativa con gli indefiniti negativi</h2>

<p>Quando un pronome, aggettivo o avverbio indefinito di senso negativo è preceduto dalla congiunzione copulativa <i><b>et</b></i>, la negazione si trasferisce sulla congiunzione, che diventa <i><b>nec</b></i>, e il pronome diventa positivo. Si osservino, perciò, le seguenti espressioni:</p>

<p>invece che <i>et nemo</i>: &emsp; <b>nec quisquam</b> &emsp; e nessun (soldato) (agg.)</p>
<p>invece che <i>et nullus</i> (miles):  &emsp; <b>nec ullus</b> &emsp; e nessuno (pron.)</p>
<p>invece che <i>et nihil</i>:&emsp; <b>nec quidquam / quicquam</b> e niente</p>
<p>invece che <i>et numquam</i>: &emsp; <b>nec umquam</b> &emsp; e giammai, né mai</p>
<p>invece che <i>et nusquam</i>: &emsp; <b>nec usquam</b> &emsp;e in nessun luogo</p>

<h2>L'accumulo delle negazioni</h2>

<p>In italiano si usa comunemente rafforzare un pronome, un aggettivo o un avverbio negativo con la negazione semplice “non”, in espressioni quali: «Non ho visto nessuno»; «Non ho fatto niente»; invece in latino l’accostamento di due negazioni costituisce un’affermazione; se inoltre la negazione semplice precede il pronome, aggettivo o avverbio negativo, si produce una debole affermazione; se invece è posta dopo, si produce un’affermazione più netta; si osservi, quindi, la differenza:</p>

<ul>
	<li><p><b><i>Nemo</b> videt</i>.&emsp; Nessuno vede.</p></li>
	<li><p><b><i>Non nemo</b> videt</i>.&emsp; Qualcuno vede.</p></li>
	<li><p><b><i>Nemo non</b> videt</i>.&emsp; Ognuno vede (non c’è nessuno che non veda, tutti vedono).</p></li>
	<li><p><b><i>Nihil</b> feci</i>.&emsp; Non ho fatto niente.</p></li>
	<li><p><b><i>Non</b> feci <b>nihil</b></i>.&emsp; Ho fatto qualcosa.</p></li>
	<li><p><b><i>Nihil non</b> feci</i>. &emsp; Ho fatto tutto (non c’è niente che non abbia fatto).</p></li>
</ul>

<p>Analogamente:</p>

<ul>
	<li><p><b><i>nullus</i></b>	&emsp;nessuno,</p></li>
	<li><p><b><i>non nullus</b></i> &emsp; qualcuno</p></li>
	<li><p><b><i>nullus non</i></b>&emsp; ognuno, tutti</p></li>
	<li><p><b><i>numquam</i></b> &emsp; mai, giammai</p></li>
	<li><p><b><i>non numquam</b></i> talvolta</p></li>
	<li><p><b><i>numquam non</b></i> &emsp;sempre</p></p></li>
</ul>

<p>Si osservi anche la frase: <i><b>Nemo umquam</b> hoc fecit</i>. «Nessuno ha mai fatto ciò».</p>

<h3>Nessuno, nulla, niente in italiano</h3>

<p>Per negare la minima quantità numerica si usa in italiano nessuno, che viene da <i>ne ipsum unum</i>, «neppure uno», in spagnolo <i>ninguno</i>, da <i>neque unum</i> e in tedesco <i>kein</i> (da <i>nidech ein</i>); in latino c’è anche <i>nullus</i> che deriva da <i>ne ullus</i>, «non alcuno». Se invece si nega una quantità piccola, abbiamo in latino <i>nihil</i> (da <i>ne hilum</i> «neppure un filo», che troviamo ancora staccato in Cicerone <i>Neque proficit hilum</i>, «Nè ha un fil di vantaggio» (Tusc., 1, 5, 10) ), in francese <i>pas</i>, «passo» e <i>point</i>, «punto», come in toscano punto, in sardo <i>puntu</i>, in friulano <i>pont</i>, e inoltre in italiano mica, dal latino <i>mica</i>, «briciola», come in emiliano <i>brisa</i> e in milanese <i>minga</i>; e così di seguito fino al pugliese <i><b>filu</b></i>, dal latino <i>filum</i>, imparentato a <i>hilum</i>, che ci riporta a <i>nihil</i>. Quando la negazione è riferita a persone, spesso si nega la parola «uomo» o simili, come nel latino <i>nemo</i>, che deriva da <i>ne homo</i>, «neppure un uomo», corrispondente al tedesco <i>niemand</i> (da <i>nie Mann</i>, «neppure un uomo»); così in francese <i>ne... personne</i>, «nessuna persona» e in inglese <i>nobody</i> (da <i>no body</i>, «neppure un corpo»). L’italiano nulla invece viene dal latino <i>nulla res</i>, che corrisponde perfettamente al francese <i>ne... rien</i> (dal latino <i>ne... rem</i>) e all’inglese <i>nothing</i> (da <i>no thing</i>), tutte espressioni che significano «nessuna cosa»; in tedesco abbiamo nichts (da <i>nie etwas</i>, «non qualcosa»), in spagnolo <i>nada</i> (dal latino <i>nata</i>, sott. <i>res</i>, «nessuna cosa nata al mondo»). Meno chiara è l’origine dell’italiano <i>niente</i>, che secondo alcuni deriva dal latino <i>nec entem</i>, «neanche un essere», secondo altri da <i>ne gente</i>, «non gente», cioè «nessuno».</p>

<section>
<a href="quisque.html">&#171;Indefiniti con significato di «ciascuno» quisque</a>
<a href="index.html">Index</a>
<a href="correlativi.html">Pronomi e aggettivi indefiniti: talis, quot, tantus, tantulus. &#187;</a>
</section>

</div>
</body>
</html>
