<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Verbi difettivi"/>
    <title>Verbi difettivi</title>
    <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
      
<div class="content">

<h1>Verbi difettivi</h1>

<p>Sono chiamati convenzionalmente difettivi (da deficio, «mancare») alcuni verbi che mancano di molte parti della coniugazione; li possiamo suddividere nei seguenti gruppi:</p>

<ul>
	<li><p>verbi mancanti di tutti i tempi derivati dal presente:</p>
	<ul>
		<li><p><b><i>coepi, coepisti, coeptum, coepisse</b></i>, «aver cominciato»;</p></li>
		<li><p><i><b>memĭni, meministi</b></i>, (senza supino), <i><b>meminisse</b></i>, «ricordare»;</p></li>
		<li><p>odi, odisti, (senza supino), odisse, «odiare»;</p></li>
	</ul>
	</li>
	
	<li><p>verbi mancanti di molti tempi e di molte persone:</p>
		<ul>
			<li><p><i><b>aio</b></i>, «dire», «affermare»;</p></li>
			<li><p><i><b>inquam</b></i>, «dire»;</p></li>
			<li><p>fari, «parlare (con solennità)»;</p>
		</ul>
	</li>
	
	<li><p>verbi di cui sono in uso soltanto pochissime forme isolate:</p>
		<ul>
			<li><p><i><b>quaeso</b></i>, «prego»;</p></li>
			<li><p><b><i>ave</i></b>, «salute»;</p></li>
			<li><p><i><b>salve</i></b>, «sta’ bene»;</p></li>
			<li><p><i><b>vale</i></b>, «sta’ bene»;</p></li>
			<li><p><i><b>cedo</b></i>, «dammi», «dimmi».</p></li>
		</ul>
	</li>
</ul>

<h2>Coepi</h2>

<p>Il verbo coepi, coepisti, coeptum, coepisse, «aver cominciato», è il perfetto di forma e di significato del disusato coepio. È difettivo dei tempi derivati dal presente, che integra con le forme di incipĭo, verbo dal significato analogo. Dal tema del perfetto e del supino derivano le seguenti forme:</p>

<table>
<thead>
<tr><th>INDICATIVO</th> <th>CONGIUNTIVO</th> <th>INFINITO</th></tr>
</thead>

<tbody>
<tr><th>PERFETTO</th> <th>PERFETTO</th> <th>PERFETTO</th></tr>
<tr><td>coepi, coepīsti, coepit ecc.</td> <td>coepĕrim, -ĕris, -ĕrit ecc.</td> <td>coepīsse</td></tr>

<tr><th>PIUCCHEPERFETTO</th> <th>PIUCCHEPERFETTO</th> </tr>
<tr><td>coepĕram, -ĕras, -ĕrat ecc.</td> <td>coepīssem, -īsses, -īsset ecc.</td> </tr>

<tr><th>FUTURO ANTERIORE</th>
<tr><td>coepĕro, -ĕris, -ĕrit ecc.</td>

</tbody>
</table>

<table>
<thead>
<tr><th>PARTICIPIO</th></tr>

</thead>

<tbody>
<tr><th>PERFETTO</th></tr>
<tr><td>coeptus, -a, -um</td></tr>

<tr><th>FUTURO</th>
<tr><td>coeptūrus, -a, -um</td></tr>
</tbody>
</table>

<h2>Memĭni e odi</h2>

<p><i>Memĭni</i> e <i>odi</i> sono due perfetti logici con significato di presente: indicano cioè la conseguenza nel presente di un’azione compiuta nel passato; <i>memĭni</i> (della radice di <i>mens</i>) significa propriamente «ho richiamato alla memoria», quindi «ricordo»; odi significa «ho concepito aborrimento», quindi «odio». Si coniugano come segue.</p>

<table>
<thead>
<tr><th>INDICATIVO</th> <th>CONGIUNTIVO</th></tr>
</thead>

<tbody>
<tr><th>PERFETTO</th> <th>PERFETTO</th></tr>
<tr><td>memĭni, -īsti, -it ecc. io ricordo</td> <td>meminĕrim, -is, -it ecc. che io ricordi</td></tr>
<tr><th>PIUCCHEPERFETTO</th> <th>PIUCCHEPERFETTO</th></tr>
<tr><td>meminĕram, -ĕras, -ĕrat ecc. io ricordavo</td> <td>meminīssem, -īsses, -īsset ecc. che io ricordassi, io ricorderei</td> </tr>
<tr><th>FUTURO ANTERIORE</th></tr>
<tr><td>meminĕro, -ĕris, -ĕrit ecc. io ricorderò</td>
<tr><th>PERFETTO</th> <th>PERFETTO</th></tr>
<tr><td>odi, odīsti, odit ecc. io odio</td> <td>odĕrim, -ĕris, -ĕrit ecc. che io odii</td></tr>
<tr><th>PIUCCHEPERFETTO</th> <th>PIUCCHEPERFETTO</th> </tr>
<tr><td>odĕram, -ĕras, -ĕrat ecc. io odiavo</td> <td>odīssem, -īsses, -īsset ecc. che io odiassi, io odierei</td></tr>
<tr><th>FUTURO ANTERIORE</th></tr>
<tr><td>odĕro, -ĕris, -ĕrit ecc. io odierò</td></tr>
</tbody>
</table>

<table>
<thead>
<tr><th>IMPERATIVO</th> <th>INFINITO</th> <th>PARTICIPIO</th></tr>
</thead>

<tbody>
<tr><th>FUTURO</th> <th>PERFETTO</th> <th>PERFETTO</th> </tr>
<tr><td>2<sup>a</sup> sing. memento ricòrdati</td> <td>meminīsse ricordare</td> <td>perōsus, -a, -um che odia</td></tr>
<tr><td>2 a plur. mementōte ricordatevi</td> <th>PERFETTO</th> <th>FUTURO</th> </tr>
<tr><td></td> <td>odīsse odiare</td> <td>osurus, -a, -um che odierà</td> </tr>
</tbody>
</table>

<p>Si osservino i significati: se il perfetto ha valore di presente (<i>memĭni</i>, «io ricordo»), il piuccheperfetto ha valore di imperfetto (<i>meminĕram</i>, «io ricordavo») e il futuro anteriore ha valore di futuro semplice (<i>meminĕro</i>, «io ricorderò»); analogamente: <i>odi</i>, «io odio»; <i>odĕram,</i> «io odiavo»; <i>odĕro</i>, «io odierò».</p>

<p>Per i significati del perfetto e dei tempi da esso derivati <i>memĭni</i> viene integrato con <i>recordor</i> e <i>odi</i> con detestor o una locuzione di significato analogo, come <i>odium habeo in aliquem</i>.</p>

<p>È un perfetto logico con significato di presente anche <i><b>novi, novīsti, novīsse</i></b>, che significa «ho conosciuto», quindi «so». Non è però un verbo difettivo dal punto di vista morfologico, poiché possiede le forme del presente: <i>nosco, noscis, noscĕre</i>.</p>

<h2>Aio, inquam e fari</h2>

<p>Di <i><b>aio</b></i>, «dire», «affermare», sono in uso le seguenti forme:</p>

<table>
<thead><tr><th colspan="3">INDICATIVO</th> <th>CONGIUNTIVO</th> <th>PARTICIPIO</th> </tr>
</thead>

<tbody>
<tr> <th>PRESENTE</th> <th>IMPERFETTO</th> <th>PERFETTO</th> <th>PRESENTE</th> <th>PRESENTE</th> </tr>
<tr><td>aio</td> <td>aiēbam</td> <td>-</td> <td>-</td> <td>aiens, -ēntis che dice di sì, affermativo (con valore di aggettivo)</td></tr>
<tr><td>ais</td> <td>aiēbas</td> <td>-</td> <td>-</td> </tr>
<tr><td>ait</td> <td>aiēbat</td> <td>ait</td> <td>aiat</td></tr>
<tr><td>-</td> <td>aiebāmus</td> <td>-</td> <td>-</td></tr>
<tr><td>-</td> <td>aiebātis</td> <td>-</td> <td>-</td></tr>
<tr><td>aiunt</td> <td>aiēbant</td> <td>-</td> <td>-</td></tr>
</tbody>
</table>

<p>Viene usato nei seguenti casi:</p>

<ul>
	<li><p>all’interno del discorso, per lo più in locuzioni parentetiche del tipo: <i>Bis dat, ut ait Publilius, qui dat celeriter</i>. «Dà due volte, come dice Publilio, chi dà celermente»;</p></li>
	<li><p>al posto di dico, per introdurre un discorso indiretto. Es.: <i>Legati iam Xerxem fines invasisse aiebant</i>. «I messaggeri dicevano che Serse aveva già invaso i territori»; non viene usato, invece, nel discorso diretto.</p></li>
</ul>

<p>Di <i><b>inquam</b></i>, «dire», si usano le seguenti forme dell’indicativo:</p>

<table>
<thead><tr><th colspan="4">INDICATIVO</th> </tr>
</thead>

<tbody>
<tr> <th>PRESENTE</th> <th>IMPERFETTO</th> <th>FUTURO</th> <th>PERFETTO</th> </tr>
<tr><td>inquam</td>  <td>-</td> <td>-</td> <td>-</td> </tr> 
<tr><td>inquis</td> <td>-</td> <td>inquies</td> <td>inquīsti</td> </tr>
<tr><td>inquit</td> <td>inquiēbat</td> <td>inquiet</td> <td>inquit</td></tr>
<tr><td>-</td> 	<td>-</td> <td>-</td> <td>-</td> </tr>
<tr><td>-</td> <td>-</td> <td>-</td> <td>-</td> </tr>
<tr><td>inquiunt</td> <td>-</td> <td>-</td> <td>-</td> </tr>
</tobdy>
</table>

<p><i>Inquam</i> viene usato per riportare le parole nel discorso diretto, intercalato nel discorso stesso; non segue il suo soggetto, bensì lo precede. Es.: “<i>Satis”, inquit Epaminondas, “vixi: invictus enim morior</i>”. «“Son vissuto abbastanza”, disse Epaminonda: “infatti muoio invitto”».</p>

<p><b><i>Fari</i></b> è un verbo deponente per lo più di uso poetico e significa «parlare con solennità»; si usano le seguenti forme:</p>


<table>
<thead><tr><th colspan="2">INDICATIVO</th> <th>CONGIUNTIVO</th> <th>PARTICIPIO</th> </tr>
</thead>

<tbody>
<tr> <th>PRESENTE</th> <th>FUTURO</th> <th>IMPERFETTO</th> <th>PRESENTE</th> </tr>
<tr><td>-</td> <td>fabor</td> <td>farer</td> <td>fans</td> </tr>
<tr><td>-</td> <td>-</td> <td>-</td>  <th>PERFETTO</th> 
<tr><td>fatur</td> <td>fabĭtur</td> <td>-</td> <td>fatus, -a, -um</td></tr>
<tr><td>famur</td> <td>fabĭmur</td> <td>-</td> </tr>
<tr><td>-</td> <td>-</td> <td>-</td> </tr>
<tr><td>fantur</td> <td>-</td> <td>farentur</td> </tr>
</tbody>
</table>

<table>
<thead>
<tr><th>IMPERATIVO</th> <th>INFINITO</th>  </tr>
</thead>

<tbody>
<tr><th>PRESENTE</th> <th>PRESENTE</th> </tr>
<tr><td>fāre</td> <td>fāri</td>  </tr>
</tbody>
</table>

<table>
<tr><th rowspan="2">GERUNDIO</th> <td>Gen. fandi</td></tr>
<tr><td>Dat. e Abl. fando</td></tr>
<tr><th>GERUNDIVO</th> <td>fandus, -a, -um</td>
<tr><th>SUPINO</th> <td>fatu</td></tr>
</tbody>
</table>

<p>Come <i>fari</i> si coniugano i composti: <i>af-fāri</i>, «rivolgere la parola»; <i>ef-fāri</i>,, «pronunciare»; <i>prae-fāri</i>, «dire prima»; <i>pro-fāri</i>, «dire», «predire».</p>

<h2>Forme isolate</h2>

<p>Di alcuni verbi sono rimaste in uso soltanto poche forme isolate, impiegate per lo più in formule di saluto o discorsive. Eccone un elenco.</p>

<ul>
	<li><p><i><b>Quaeso</b></i> e il plurale quaesŭmus (propriamente forme arcaiche per quaero e quaerĭmus) sono usate con valore avverbiale come formule di cortesia nella conversazione col significato di «prego», «preghiamo», «di grazia», «per favore», spesso accompagnate dall’imperativo. Es.: <i>Dic mihi, quaeso, quid velis</i>. «Dimmi, di grazia, cosa vuoi».</p></li>
	
	<li><p><i><b>Ave, avēto</b></i> (sing.), avēte (plur.; anche <i>have, havēto, havēte</i>) sono forme di imperativo del disusato aveo, che si usano come formule di saluto piuttosto solenne quando uno arriva o parte, col significato di «salute!», «sta’ bene!», «state bene!», «buon giorno!», «addio!» e simili; da notare l’espressione <i>avēre iubeo</i>, usata come formula di commiato nelle lettere. Es.: <i>Marcus avēre iubet</i>. «Marco ti invia i suoi saluti».</p></li>
	
	<li><p><i><b>Salve, salvēto</i></b> (sing.), <i><b>salvēte</b></i> (plur.) sono forme di imperativo di un disusato salveo («star bene»), impiegate come formule di saluto col significato di «salve!», «buon giorno!», «sii il benvenuto!», «siate i benvenuti!» (nel dare il benvenuto), «sta’ bene!», «state bene!», «addio!» (nell’accomiatarsi).</p></li>

	<li><p><i><b>Vale, valēto</i></b> (sing.), <i><b>valēte</b></i> (plur.) sono forme di imperativo di <i>valeo</i> («star bene»), usate come formule di saluto e di congedo, specialmente nelle lettere; significano: «sta’ bene!», «state bene!», «addio!». Si possono trovare anche più forme isolate acco-
state, come nell’espressione: <i>Vale atque salve</i>. «Stammi bene e addio!».</p></li>

	<li><p><i><b>Cedo</b></i> (sing.), <i><b>cette</b></i> (plur.) sono voci di imperativo arcaico derivate da <i>ce + dăre</i> che esprimono un doppio significato: «da’ qua», «dammi qua», «date qua», oppure: «di’», «dimmi», «ditemi». Es.: <i>Cedo dextram!</i> «Dammi la mano (destra)!», «Qua la mano!». <i><b>Cette</b> dexteras</i>! «Qua la mano!», «Date la mano!». <i>Cedo istuc tuum consilium</i>. (Ter.) «Dimmi codesto tuo piano».</p></li>
</ul>

<h2>Dal latino alle lingue europee</h2>

<p>Osserviamo gli esiti di alcuni verbi anomali latini in altre lingue.</p>

<p><i><b>Fero</b></i>, «portare», «produrre», è passato con i suoi composti in molte lingue: in italiano in verbi che terminano in -<i><b>ferire</b></i>, come conferire (attribuire, assegnare), deferire (denunciare), differire (rinviare), preferire, riferire, trasferire, o in -<i><b>frire</b></i>, come <i>offrire</i> e <i>soffrire</i>. Analogamente, in francese abbiamo <i>conférer, déférer, différer, préférer, référer</i> ecc.; in spagnolo <i>conferir, deferir, diferir, preferir, riferir</i>; in inglese <i>confer, defer, prefer, refer</i>; in tedesco si è conservato in <i>transferieren</i> («trasferire»).

<p><p><i><b>Velle</b></i> è diventato in italiano <i>volere</i>, con rifacimento sull’indicativo presente volo e passaggio nella serie dei verbi della 2 a coniugazione; in francese è diventato vouloir (pure irregolare); in spagnolo invece abbiamo solo dei termini derivati, come volitivo, voluntario.
<i>Ire</i> è usato ancora in italiano, in poesia e in certe parlate del centro Italia; si trovano varie forme, tra cui <i>ite, ivo, iva, ìvano, iremo, irete, ito</i>. Anche in spagnolo abbiamo da ire l’infinito <i>ir</i> e il participio <i>ido</i>. In molte lingue romanze, però, a significare “andare” hanno prevalso le forme di altri due verbi latini: quelle di <i>vado, vadĕre</i> alternate alle forme di <i>ambĭto</i>, ambitare (di uso popolare), che hanno prodotto l’italiano andare (<i>vado</i>), il francese <i>aller</i> (<i>je vais</i>) e alcune forme in spagnolo (yo voy ecc.).</p>

<p><i><b>Fieri</b></i> significa «essere fatto», «diventare», «accadere»; di questo verbo si sono conservate solo forme isolate, impiegate in locuzioni particolari, come in italiano nella locuzione <i>essere in fieri</i>, che significa “essere in via di formazione”, oppure la forma <i>fiat</i>, che significa «sia fatto!», «avvenga!», usata in italiano come sinonimo di “attimo”. La forma <i>fiat</i> è in uso anche in inglese, in funzione di sostantivo e verbo, col significato di “autorizzazione” e “autorizzare”.</p>

<p><i><b>Edere / esse</b></i>, «mangiare», è passato direttamente nel tedesco essen e nei suoi numerosi derivati e composti; nelle altre lingue si è conservata solo la sua radice nella composizione di altri termini, come in italiano inedia (mancanza di cibo per un periodo prolungato), edùle, esca, adescare; in francese, in spagnolo e in inglese comestible.</p>

<section>
<a href="fio.html">&#171;Il verbo fio</a>
<a href="index.html">Index</a>
<a href="fio.html">Il verbo fio &#187;</a>
</section>

</div>

</body>
</html>
