<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="La formazione dei sostantivi in latino: primitivi, derivati e composti"/>
    <title>La formazione dei sostantivi in latino: primitivi, derivati e composti</title>
    <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
  <li><a class="navbar" href="../../../index.html">Domus</a></li>
  <li><a class="navbar" href="index.html">Grammatica</a></li>
  <li><a class="navbar" title="Authors" href="../authors/index.html">Auctōrēs</a></li>
  <li><a class="navbar" title="Authors" href="../cultura/index.html">Cultūra</a></li>
 </ul>   
</nav>
      
<div class="content">

<h1>La formazione dei sostantivi in latino: primitivi, derivati e composti</h1>

<p>Per quanto riguarda la formazione, i sostantivi in latino si dividono in primitivi, derivati e composti. Si dicono <b>primitivi</b> i sostantivi che non derivano da altri, come <i>opus, opĕris</i>, «opera»; <b>derivati</b> i sostantivi che “derivano” dal tema dei primitivi con l’aggiunta di suffissi, come <i>operarius</i>, «operaio»; composti i sostantivi costituiti con l’aggiunta di preposizioni o radici di altri nomi, come <i>opificium</i>, «lavoro», composto di <i>opus</i> e <i>facio</i>.</p>

<p>Un discorso analogo si può fare anche per le altre parti del discorso: dall’aggettivo magnus, «grande», abbiamo termini derivati come <i>magnitudo</i>, «grandezza», e composti come <i>magnanimitas</i>, «magnanimità» (composto di <i>magnus</i> e <i>animus</i>); dal verbo <i>dicere</i>, «dire», abbiamo derivati come <i>dicibilis</i>, «che si può dire», e composti come benedictio, «benedizione» (composto di <i>bene</i> e <i>dicere</i>); dall’avverbio <i>cras</i>, «domani», derivano <i>crastinus</i>, «del domani», e composti come <i>procrastinare</i>, «rinviare». Il lessico della lingua latina quindi non va visto come una serie di frammenti isolati, così come si presentano le parole sul vocabolario, ma come costituito da gruppi o famiglie di parole intimamente collegate fra loro per derivazione e affinità o contrasto di significato.</p>

<h2>Sostantivi primitivi</h2>

<p>Si dicono <b>primitivi</b> i sostantivi irriducibili, che cioè non derivano da altri, ma che possono essere usati per la formazione di sostantivi, aggettivi, verbi, avverbi, derivati o composti. La radice di questi sostantivi si ricava dalla forma del genitivo (togliendo la desinenza) che spesso, specialmente se appartengono alla terza declinazione, si discosta notevolmente dalla forma del nominativo. Ad esempio, mentre la radice di <i>terra</i>, <i>terrae</i> è <i>terr</i>- e quella di <i>servus, servi</i> è <i>serv</i>-, invece la radice di <i>laus, laudis</i> è <i>laud</i>-, la radice di <i>rex, regis</i> è <i>reg</i>-, e quella di <i>iter</i>, <i>itinĕris</i> è <b>itiner</b>-.</p>

<h2>Sostantivi derivati</h2>

<p>Si dicono derivati, come detto sopra, i sostantivi che “derivano” dal tema dei sostantivi primitivi con l’aggiunta di suffissi. Ci sono numerosi tipi di sostantivi derivati, che per comodità didattica raccogliamo nei seguenti gruppi:</p>

<ul>
	<li><p><i>nomina actionis</i>;</p></li>
	<li><p><i>nomina agentis</i>;</p></li>
	<li><p><i>nomina loci</i>;</p></li>
	<li><p><i>nomina qualitatis</i>;</p></li>
	<li><p>patronimici;</p></li>
	<li><p>diminutivi</p></li>
</ul>

<ul>
	<li><p><b>Nomina actionis</b>: indicano l’azione nel suo svolgersi. Sono nomi della terza declinazione, caratterizzati dalle terminazioni del nominativo e genitivo singolare in -<i>tio, -tionis</i> e -<i>sio, -sionis</i>, come <i>oratio, orationis</i>, «l’orazione», cioè «l’atto del parlare» e <i>visio, visionis</i>, «la visione», ossia «l’atto del vedere». Il risultato o il contenuto dell’azione, invece, viene espresso col participio perfetto neutro sostantivato: <i>dictum</i>, «il detto», «la cosa detta»; <i>visum</i>, «la cosa vista». Si può osservare che in italiano usiamo lo stesso termine (ad es. «invenzione») per indicare sia l’azione nel suo svolgimento (<i>inventio</i>, l’atto dell’inventare), sia il risultato o il contenuto dell’azione (<i>inventum</i>, ciò che è stato inventato).</p></li>
	
	<li><p><b>Nomina agentis</b>: indicano chi compie un’azione abitualmente. Sono sostantivi della terza declinazione, caratterizzati dalle terminazioni del nominativo e genitivo singolare in -<i>tor, -toris</i> o -<i>sor, -soris</i>, come <i>orator, oratoris</i>; <i>mercator, mercatoris</i>; <i>pistor, pistoris</i> («fornaio»); <i>potator, potatoris</i> («bevitore»), <i>cursor, cursoris</i> («corridore»), <i>mensor, mensoris</i> («misuratore»). Se questi nomi hanno anche la forma femminile, questa esce in -<i>trix, -tricis</i>; perciò abbiamo <i>imperator</i> e <i>imperatrix</i>, <i>victor</i> e <i>victrix</i>, <i>genitor</i> e <i>genetrix</i>. Si osservi la differenza di significato tra il participio presente e il sostantivo derivato dal verbo: il participio indica un’azione occasionale; il sostantivo, invece, indica un’attività abituale: <i>audiens</i> (part.), «l’ascoltatore occasionale»; <i>auditor</i> (sost.), «l’uditore abituale», e quindi anche «lo scolaro», «il discepolo»; <i>legens</i> (part.), «colui che legge»; <i>lector</i> (sost.), «il lettore abituale», «l’incaricato a leggere»; cantans (part.), «colui che canta» occasionalmente; cantator (sost.), «il cantante» di professione; <i>amans</i> (part.), «colui che ama», «l’innamorato»; <i>amator</i> (sost.), «l’amante». Altri <i>nomina agentis</i> terminano al nominativo singolare in -<i>arius</i>, e al genitivo singolare in -<i>arii</i>, come <i>librarius</i>, «libraio», «segretario», «copista»; <i>ferrarius</i>, «fabbro ferraio»; <i>marmorarius</i>, «marmista»; <i>piscarius</i>, «pescivendolo»; <i>sagittarius</i>, «soldato che combatte con le frecce».</p></li>

	<li><p><b>Nomina loci</b>: indicano il luogo in cui si svolge l’azione. Sono per lo più nomi neutri della seconda declinazione, caratterizzati dalle terminazioni del nominativo singolare in -<i>arium</i>, -<i>orium</i>, -<i>etum</i>, come <i>aerarium</i>, «erario», il luogo dove si raccoglie il denaro pubblico (<i>aes</i>); <i>unctorium</i>, «stanza per ungersi», nei bagni pubblici; auditorium, «auditorio», la sala dove ci si reca ad ascoltare una conferenza, un dibattito; <i>vinetum</i>, «vigneto», «vigna». Altri <i>nomina loci</i> appartengono alla terza declinazione ed escono in -<i>ile</i>, come <i>ovile</i>, «ovile», cioè recinto per le pecore; <i>bubile</i>, «stalla per i buoi»; <i>caprile</i>, «stalla per le capre»; <i>suile</i>, «stalla per i suini», cioè «porcile»; <i>cubile</i>, «covile», «tana per le fiere».</p>
	</li>

	<li><p><b>Nomina qualitatis</b>: indicano qualità astratte. Si tratta per lo più di nomi della terza declinazione, con le terminazioni del nominativo e genitivo singolare in -<i>tas, -tatis</i> o in -<i>tudo, -tudinis</i>, come <i>auctoritas</i>, «autorità»; <i>fidelitas</i>, «fedeltà»; <i>aequitas</i>, «equità»; <i>firmitas</i>, «fermezza»; <i>facilitas</i>, «facilità»; <i>fortitudo</i>, «fortezza»; <i>magnitudo</i>, «grandezza». Altri nomi terminano al nominativo singolare in -<i>ia</i> e appartengono alla prima declinazione, come <i>pigritia</i>, «pigrizia»; <i>fiducia</i>, «fiducia»; <i>diligentia</i>, «diligenza»; <i>neglegentia</i>, «negligenza»; <i>temperantia</i>, «temperanza».</p>
	</li>

	<li><p><b>Patronimici</b>: nomi che indicano la paternità; si usano per lo più in poesia, e in italiano corrispondono all’espressione: «figlio di...». Questi nomi appartengono alla terza declinazione e sono caratterizzati dalle terminazioni del nominativo e genitivo singolare -<i>īdes, -īdis</i> o -<i>ădes, -ădis</i>, come <i>Pelīdes</i>, «figlio di Peleo», cioè «Achille»; <i>Atrīdes</i>, «figlio di Atreo», cioè «Agamennone»; <i>Laërtiădes</i>, «figlio di Laerte», cioè «Ulisse».</p>
	</li>

	<li><p><b>Diminutivi</b>: appartengono alla prima e seconda declinazione; sono caratterizzati dalle terminazioni del nominativo singolare, quali:</p>

	<ul>
		<li><p><b>-ellus</b> (m.), -<b>ella</b> (f.), -<b>ellum</b> (n.), come <i>agellus</i>, «campicello»; <i>cultellus</i>, «coltellino»; <i>catella</i>, «cagnolina»; <i>capella</i>, «capretta»; <i>castellum</i>, «castello» (dim. di <i>castrum</i>); <i>sacellum</i>, «tempietto»;</p></li>
		
		<li><p><b>-ŏlus</b> (m.), -<b>ŏla</b> (f.), -<b>ŏlum</b> (n.), come <i>filiŏlus</i>, «figlioletto»; <i>malleŏlus</i>, «piccolo martello»; <i>filiŏla</i>, «figlioletta»; <i>Tulliŏla</i>, «piccola Tullia»; <i>praediŏlum</i>, «poderetto»; <i>horreŏlum</i>, «piccolo granaio»;</p></li>
		
		<li><p>-<b>ŭlus</b> (m.), -<b>ŭla</b> (f.), -<b>ŭlum</b> (n.), come <i>puerŭlus</i>, «fanciullino»; <i>ramuscŭlus</i>, «ramoscello»; <i>aedicŭla</i>, «piccolo tempio»; <i>ancillŭla</i>, «servetta»; <i>munuscŭlum</i>, «piccolo dono». Si può trovare il diminutivo, oltre che del nome, anche dell’aggettivo e dell’avverbio: <i>parvŭlus</i>, «piccoletto»; <i>timidŭle</i>, «un po’ timidamente». I diminutivi erano usati soprattutto nella lingua parlata, con valore affettivo, e talvolta ironico: <i>mi animŭle</i> (Plaut.), «tesoruccio mio»; <i>homuncŭlus</i>, «omiciattolo», «omuncolo»; <i>muliercŭla</i>, «donnetta», «donnicciola».</p></li>

	</ul>
	</li>	
</ul>

<h2>Sostantivi composti</h2>

<p>Si dicono <b>composti</b> i sostantivi costituiti da primitivi o derivati con l’aggiunta di <b>preposizioni o radici di altri nomi</b>; si possono suddividere in due tipi:</p>

<ul>
	<li><p>sostantivi composti in cui le componenti si sono saldate a formare un nuovo sostantivo;</p></li>
	<li><p>sostantivi composti in cui le componenti si sono conservate separate.</p></li>
</ul>

<ul>
	<li><p><b>Sostantivi composti in cui le componenti si sono saldate</b><br> Tra le parole composte in cui le componenti si sono saldate a formare un nuovo sostantivo ci sono molti <b>grecismi</b>, come philosophĭa, «filosofia» (lett. «amore della sapienza»);
<i>geographĭa</i>, «geografia» (lett. «descrizione della terra»); <i>geometrĭa</i>, «geometria» (lett. «misurazione della terra»); <i>astronomĭa</i>, «astronomia» (lett. «studio degli astri»). Altre parole sono composte da elementi latini, come quelle appartenenti ai seguenti gruppi:</p>
		<ul>
			<li><p>sostantivi in -<b><i>fer</i></b>e -<b><i>ger</i></b>, come <i>aquilĭfer</i>, «alfiere» (lett. «portatore dell’aquila», l’insegna 
	della legione); <i>signĭfer</i>, «alfiere» (lett. «portatore dell’insegna»); armĭger</i>, «scudiero» (lett. «portatore delle armi»), formati rispettivamente dai sostantivi aquila, signum e arma e dalle radici -fer</i> e -ger</i> dei verbi fero e gero, «portare»;</p></li>
		<li><p>sostantivi in -<b><i>fex</i></b>, come artĭfex</i>, «artefice», «artigiano»; opĭfex</i>, «artefice», «autore»; mellĭfex, «apicultore», composti rispettivamente dai sostantivi ars, artis; opus, operis; mel, mellis e dalla radice fac- del verbo facio;</p></li>
		<li><p>sostantivi in -<b><i>ficium</i></b>, come beneficium</i>, «beneficio», «buona azione»; maleficium</i>, «cattiva azione», «danno», formati dagli avverbi bene e male e dalla radice fac</i>- del verbo facio, che si muta in -ficio</i> nel composto.</p></li>
		</ul>
	
	<li><p><b>Sostantivi composti in cui le componenti si sono conservate separate</b></b> Un’altra serie di composti è quella formata da parole in cui le componenti si sono con servate separate; i due elementi di cui sono costituite queste parole possono formare una
sola parola, o presentarsi divisi. Questi composti sono suddivisi in due gruppi.</p>
	<ul>
		<li><p>Quelli costituiti da sostantivo + aggettivo, in funzione di attributo, come <i>respublica</i>, f., «lo Stato» (la cosa pubblica); <i>rosmarinus</i>, m., «il rosmarino»; <i>iusiurandum</i>, n., «il giuramento»; in questo caso si declinano ambedue gli elementi, cioè l’aggettivo che fa parte del composto concorda col nome nel genere, numero e caso: <i>rosmarinus</i>, gen. <i>rorismarini</i>, dat. <i>rorimarino</i>, acc. <i>roremmarinum</i> ecc.; <i>iusiurandum</i>, gen. <i>iurisiurandi</i>, dat. <i>iuriiurando</i>, abl. <i>iureiurando</i>; al plurale solo il nom. / acc. <i>iuraiuranda</i>.</p>

<p>Ecco come si declina <b>respublica</b> (per maggiore chiarezza mostriamo i due elementi separati).</p>

<table>
<thead>
<tr><th>CASO</th> <th>SINGOLARE</th> <th>PLURALE</th></tr>
</thead>

<tbody>
<tr><th>NOMINATIVO</th> <td>rēs publică</td> <td>rēs publicae</td></tr>
<tr><th>GENITIVO</th> <td>rĕī publicae</td> <td>rērŭm publicārŭm</td></tr>
<tr><th>DATIVO</th> <td>rĕī publicae</td> <td>rēbŭs publicīs</td></tr>
<tr><th>ACCUSATIVO</th> <td>rĕm publicăm</td> <td>rēs publicās</td></tr>
<tr><th>VOCATIVO</th> <td>rēs publică</td> <td>rēs publicae</td></tr>
<tr><th>ABLATIVO</th> <td>rē publicā</td> <td>rēbŭs publicīs</td></tr>
</tbody>
</table>

</ul>

</li>

<li><p>Quelli costituiti da <b>due sostantivi</b>, di cui uno in genitivo, in funzione di <b>complemento di specificazione</b>, come <i>terraemotus</i>, m., cioè <i>motus terrae</i>, «il terremoto» (scuotimento della terra); <i>agricultura</i>, f., cioè cultura agri, «l’agricoltura» (coltivazione del campo); aquaeductus, m., «l’acquedotto» (condotto d’acqua); iurisperitus, m., «il giurisperito» (esperto di diritto); con questi composti l’elemento che si trova in genitivo rimane invariato, e si declina soltanto l’altro elemento, secondo la declinazione di appartenenza.</p>

<p>Ecco come si declina <b>terraemotus</b> (per maggiore chiarezza mostriamo i due elementi separati).</p>

<table>
<thead>
<tr><th>CASO</th> <th>SINGOLARE</th> <th>PLURALE</th></tr>
</thead>

<tbody>
<tr><th>NOMINATIVO</th> <td>terrae motŭs</td> <td>terrae motūs</td></tr>
<tr><th>GENITIVO</th> <td>terrae motūs</td> <td> terrae motŭŭm</td></tr>
<tr><th>DATIVO</th> <td>terrae motuī</td> <td> terrae motĭbŭs</td></tr>
<tr><th>ACCUSATIVO</th> <td>terrae motŭm</td> <td> terrae motūs</td></tr>
<tr><th>VOCATIVO</th> <td>terrae motŭs</td> <td> terrae motūs</td></tr>
<tr><th>ABLATIVO</th> <td>terrae motū</td> <td> terrae motĭbŭs</td></tr>
</tbody>
</table>
</li>
</li>
</ul>
</ul>

<h2>Dal latino alle lingue europee</h2>

<p>I sostantivi primitivi e derivati sono presenti in tutte le lingue, con caratteristiche proprie. Quanto ai sostantivi composti, osserviamo che l’unione frequente di due elementi finisce col tempo per far sentire i due elementi come un solo sostantivo, come ad esempio in italiano la parola “pomodoro” che al plurale fa “pomodori”, e non “pomidoro” (cioè “pomi d’oro”) come sarebbe da aspettarsi. Analogamente, i nomi composti latini nel passaggio alle altre lingue hanno mantenuto inalterato il genitivo di cui risultano costituiti; si osservi, ad esempio, la resa dei seguenti composti nelle altre lingue:</p>

<table>
<thead>
<tr><th>Latino</th> <th>Italiano</th> <th>Francese</th> <th>Spagnolo</th> <th>Inglese</th></tr>
</thead>

<tbody>
<tr><td><b>agri</b>cultura</td> <td>agricoltura</td> <td>agriculture</td> <td>agricultura</td> <td>agriculture</td></tr>
<tr><td><b>terrae</b>motus</td> <td>terremoto</td> <td>[tremblement de terre]</td> <td>terremoto</td> <td>-</td></tr>
<tr><td><b>aquae</b>ductus</td> <td>acquedotto</td> <td>aqueduc</td> <td>acueducto</td> <td>aqueduct</td></tr>
<tr><td><b>legi</b>slator</td> <td>legislatore</td> <td>législateur</td> <td>legislador <td>legislator</td></tr>
<tr><td><b>iuri</b>sprudentia</td> <td>giurisprudenza</td> <td>jurisprudence</td> <td>jurisprudencia</td> <td>jurisprudence</td></tr>
</tbody>
</table>

In tedesco, analogamente, abbiamo termini come: <i>Agriturismus</i> («agriturismo»), <i>Aquädukt</i> («acquedotto»), <i>Legislatur</i> («legislatura»), <i>Jurisdiktion</i> («giurisdizione»).</p>

<section>
<a href="quinta.html">&#171;Quinta Declinazione</a>
<a href="index.html">Index</a>
<a href="indeclinabili.html">Sostantivi Indeclinabili &#187;</a>
</section>

</div>

</body>
</html>
