<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Il Paradigma del verbo"/>
  <title>Il Paradigma del verbo</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
  <li><a class="navbar" href="../../../index.html">Domus</a></li>
  <li><a class="navbar" href="index.html">Grammatica</a></li>
  <li><a class="navbar" title="Authors" href="../authors/index.html">Auctōrēs</a></li>
  <li><a class="navbar" title="Authors" href="../cultura/index.html">Cultūra</a></li>
 </ul>   
</nav>
   
<div class="content">

<h1>Il Paradigma del verbo</h1>

<p>Il paradigma è l’insieme dei tre temi fondamentali; è come una sorta di carta di identità, che caratterizza il verbo e da cui derivano tutte le forme della coniugazione. La conoscenza di questi temi consente di identificare qualsiasi forma verbale; perciò i verbi latini vanno sempre citati con il loro paradigma, riportato dai vocabolari.</p>

<ul>
	<li><p>Per i <b>verbi di forma attiva</b> il paradigma è costituito da:</p>
	
	<ul>
		<li><p>1<sup>a</sup> e 2<sup>a</sup> persona singolare del presente indicativo, da cui si formano tutti i tempi
dell’infectum;</p></li>
		<li><p>1<sup>a</sup> persona singolare del perfetto indicativo, da cui si formano tutti i tempi del perfectum;</p></li>
		<li><p>supino in -<b><i>um</i></b> (attivo), da cui derivano alcune forme nominali;</p></li>
		<li><p>infinito presente, da cui si ricava il tema del presente e si chiarisce a quale coniugazione il verbo appartiene.</p></li>
	</ul>
	</li>
	<li><p>Per i <b>verbi deponenti</b>, che hanno forma passiva ma significato attivo, il paradigma è costituito da:</p>
	<ul>
		<li><p>1<sup>a</sup> e 2<sup>a</sup> persona singolare del presente indicativo, da cui si formano tutti i tempi dell’infectum;</p></li>
		<li><p>1<sup>a</sup> persona singolare del perfetto indicativo, da cui si ricavano il tema del supino e il participio perfetto, con cui si formano tutti i tempi del perfectum;</p></li>
		
		<li><p>infinito presente, da cui si riconosce il tema del presente e si chiarisce a quale coniugazione il verbo appartiene.</p></li>
	</li>
</ul>

<p>Insieme col paradigma e i vari significati del verbo, il vocabolario a volte fornisce anche altre informazioni sul verbo: può precisare la coniugazione di appartenenza, e inoltre se il verbo è deponente, se è transitivo o intransitivo, se è anòmalo (cioè irregolare), o composto di <i>sum</i>, se è impersonale ecc.</p>

<p>Ecco alcuni esempi di paradigmi.

<h5>Verbi attivi</h5>

<table>
<the>
<tr><th>INDICATIVO PRESENTE</th> <th>INDICATIVO  PERFETTO</th> <th>SUPINO</th> <th>INFINITO PRESENTE</th> <th>ALTRO</th></tr>
</thead>

<tbody>
<tr><td>laudo, laudas</td>  <td>laudāvi</td> <td>laudātum</td> <td>laudāre</td> <td>1<sup>a</sup> tr., lodare</td></tr>
<tr><td>monĕo, mones</td>  <td>monŭi</td> <td>monĭtum</td>  <td>monēre</td>  <td>2<sup>a</sup> tr., ammonire</td></tr>
<tr><td>lego, legis</td> <td>lēgi</td>  <td>lectum</td>  <td>legĕre</td>  <td>3<sup>a</sup> tr., leggere</td></tr>
<tr><td>audio, audis</td> <td>audīvi</td>  <td>audītum</td> <td>audīre</td> <td>4<sup>a</sup> tr., sentire</td></tr>
<tr><td>fero, fers</td>  <td>tuli</td> <td>latum</td>  <td>ferre</td> <td>anom. tr., portare</td></tr>
</tbody>
</table>


<h5>Verbi deponenti</h5>

<table>
<thead>
<tr><th>INDICATIVO PRESENTE</th> <th>INDICATIVO PERFETTO</th> <th>INFINITO PRESENTE</th> <th>ALTRO</th></tr>
</thead>

<tbody>
<tr><td>hortor, hortaris</td> <td>hortatus sum</td> <td>hortari</td> <td>1<sup>a</sup> dep. tr., esortare</td></tr>
<tr><td>nascor, nascĕris</td> <td>natus sum</td> <td>nasci</td>	<td>3<sup>a</sup> dep. intr., nascere</td></tr>
<tr><td>potior, potīris</td> <td>potītus sum</td> <td>potīri</td> <td>4<sup>a</sup> dep. intr., impadronirsi</td></tr>
</tbody>
</table>

<h2>Caratteristiche dei paradigmi</h2>

<p>I verbi delle coniugazioni regolari attive possono essere raggruppati secondo varie caratteristiche, come le seguenti:</p>

<ul>
<li><p>verbi col perfetto in -vi, come laudo, laudā-vi (1 a coniug.), deleo, delē-vi (2 a coniug.), peto, petī-vi (3 a coniug.), audio, audī-vi (4 a coniug.);</p></li>
<li><p>verbi col perfetto in -ŭi, come domo, dom-ŭi (1 a coniug.), moneo, mon-ŭi (2 a coniug.), pono, pos-ŭi (3 a coniug.), aperio, aper-ŭi (4 a coniug.);
<li><p>verbi col perfetto con allungamento della vocale radicale, come iŭvo, iūvi (1 a coniug.), căvĕo, cāvi (2 a coniug.), ăgo, ēgi (3 a coniug.), vĕnio, vēni (4 a coniug.);</p></li>
<li><p>verbi col perfetto con raddoppiamento, come do, de-di (1 a coniug.), mordĕo, mo-mordi (2 a coniug.), cado, ce-cĭdi (3 a coniug.);</p></li>
<li><p>verbi col perfetto in -si, come torquĕo, tor-si (2 a coniug.), dico, dixi (da dic-si, 3 a coniug.), haurio, hau-si (4 a coniug.);</p></li>
<li><p>verbi col perfetto in -i senza suffisso, come prandĕo, prand-i (2 a coniug.), tribŭo, tribŭ-i (3 a coniug.), reperio, reppĕr-i (4 a coniug.).</p></li>
</ul>

<p>La <b>prima coniugazione</b> comprende inoltre dei verbi frequentativi, che cioè esprimono l’idea di azione ripetuta e intensivi, che esprimono in forma più intensa l’azione del verbo da cui derivano, come agito (da ago), cantito (da cano), territo (da terreo).

<p>La <b>seconda coniugazione</b> comprende anche dei verbi senza perfetto e senza supino, come splendeo.</p>

<p>La <b>terza coniugazione</b> infine comprende dei verbi incoativi, che cioè esprimono l’inizio di un’azione o il suo rafforzamento: escono in -sco, come cresco, «crescere»; senesco, «invecchiare»; i verbi incoativi deponenti escono invece in -scor, come nascor, «nascere» e irascor, «adirarsi».</p>

<p>Nella consultazione del vocabolario si deve badare di non confondere forme omografe ma con paradigmi diversi, come appello, -as, «chiamare» e appello, -is, «approdare»; dico, -as, «dedicare» e dico, -is, «dire»; fundo, -as, «fondare» e fundo, -is, «versare»; mando, -as, «affidare» e mando, -is, «masticare»; si deve fare attenzione inoltre a non confondere i composti, ad esempio quelli di cado con quelli di caedo, e cioè concĭdo e concīdo, decĭdo e decīdo, occĭdo e occīdo ecc. Per i composti di facio, v. la rubrica a p. 12 e par. 21.5.1.</p>

<h2>Avvertenze per la corretta enunciazione dei paradigmi</h2>

<p>Nell’enunciazione dei paradigmi spesso si verifica uno spostamento di accento passando dalla prima alla seconda persona singolare del presente indicativo. Questo avviene in particolare con i verbi della seconda coniugazione, con i composti dei verbi in io e con i verbi della quarta coniugazione, quando la terzultima sillaba della prima persona diventa la penultima nella seconda persona, e se questa sillaba è breve richiede appunto lo spostamento dell’accento, come nei seguenti esempi:</p>

<ul>
	<li><p>per la seconda coniugazione: <i>obtĭneo, òbtĭnes; admŏneo, àdmŏnes; possĭdeo, pòssĭdes;</p></li>
	<li><p>per i composti dei verbi in io: <i>accĭpio, àccĭpis; decĭpio, dècĭpis; confĭcio, cònfĭcis; confŭgio, cònfŭgis</i>;</p></li>
	<li><p>per la quarta coniugazione: <i>apĕrio, àpĕris; pervĕnio, pèrvĕnis; sepĕlio, sèpĕlis</i> ecc.</p></li>
</ul>

<section>
<a href="tema_verbale.html">&#171; Il tema verbale</a>
<a href="index.html">Index</a>
<a href="forme_derivate.html">Le forme derivate&#187;</a>
</section>

</div>

</body>
</html>
