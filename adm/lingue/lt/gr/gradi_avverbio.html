<!DOCTYPE html>
<html lang="it">
<head>
 <meta charset="utf-8">
 <meta name="viewport" content="width=device-width, initial-scale=1.0">
 <meta name="description" content="Formazione dell’avverbio di grado positivo"/>
 <title>Formazione dell’avverbio di grado positivo</title>
 <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>
</nav>

<div class="content">

<h1>Formazione dell’avverbio di grado positivo</h1>

<p>Come si vedrà più avanti (<a href="avverbi.html">Avverbi</a>), in latino gli avverbi hanno formazioni diverse; quando si formano dagli aggettivi, ciò avviene nel modo seguente:</p>

<ul>
	<li><p>se l’aggettivo appartiene alla prima classe, alla desinenza -<i>i</i> del genitivo singolare si sostituisce la terminazione -<i><b>ē</b></i>;</p></li>
	
	<table>
	<thead>
	<tr><th>Aggettivo</th> <th>Genitivo</th> <th>Avverbio</th></tr>
	</thead>

	<tbody>
	<tr><td>liber («libero»)</td> <td>liber-i</td> <td>liber-ē («liberamente»)</td></tr>
	<tr><td>miser («misero»)</td> <td>miser-i</td> <td>miser-ē («miseramente»)</td></tr>
	<tr><td>strenuus («valoroso»)</td> <td>strenu-i</td> <td>strenu-ē («valorosamente»)</td></tr>
	</tbody>
	</table>
	</li>
	
	<li><p>se l’aggettivo appartiene alla seconda classe, alla desinenza -<i>is</i> del genitivo singolare si sostituisce la terminazione -<i><b>ĭter</b></i>;</p>
	
	<table>
	<thead>
	<tr><th>Aggettivo</th> <th>Genitivo</th> <th>Avverbio</th></tr>
	</thead>

	<tbody>
	<tr><td>celer («celere»)</td> <td>celer-is</td> <td>celer-ĭter («celermente»)</td></tr>
	<tr><td>gravis («grave»)</td> <td>grav-is</td> <td>grav-ĭter («gravemente»)</td></tr>
	<tr><td>velox («veloce»)</td> <td>veloc-is</td> <td>veloc-ĭter («velocemente»)</td></tr>
	</tbody>
	</table>
		
	<p>se però l’aggettivo della seconda classe termina in -<i><b>ans, -antis</b></i> o in -<i><b>ens, entis</b></i>, alla desinenza -<i>is</i> del genitivo singolare si sostituisce la terminazione -<b><i>er</b></i>.</p>
	
	<table>
	<thead>
	<tr><th>Aggettivo</th> <th>Genitivo</th> <th>Avverbio</th></tr>
	</thead>

	<tbody>
	<tr><td>const-ans («costante»)</td> <td>constant-is</td> <td>constant-er («costantemente»)</td></tr>
	<tr><td>frequ-ens («frequente»)</td> <td>frequent-is</td> <td>frequent-er («frequentemente»)</td></tr>
	</tbody>
	</table>
	</li>
</ul>	

<h2>Formazione dell’avverbio di grado comparativo e superlativo</h2>

<p>Il comparativo di maggioranza dell’avverbio è identico al comparativo neutro singolare in -<i><b>ius</b></i> (nom. e acc.) dell’aggettivo corrispondente.</p>

	<table>
	<thead>
	<tr><th colspan="2">Positivo</th> <th colspan="2">Comparativo</th></tr>
	<tr><th>Avverbio</th> <th>Aggettivo</th> <th>Aggettivo</th> <th>Avverbio</th></tr>
	</thead>

	<tbody>
	<tr><td>graviter («gravemente»)</td> <td>gravis</td> <td>gravior, -ius</td> <td>gravius (più gravemente)</td></tr>
	<tr><td>alte («profondamente»)</td> <td>altus</td> <td>altior, -ius</td> <td>altius</td></tr>
	<tr><td>velocĭter («velocemente»)</td> <td>velox</td> <td>velocior, -ius</td> <td>velocius</td></tr>
	<tr><td>brevĭter («brevemente»)</td> <td>brevis</td> <td>brevior, -ius</td> <td>brevius</td></tr>
	<tr><td>bene («bene»)</td> <td>bonus</td> <td>melior, -ius</td> <td>melius</td></tr>
	<tr><td>male («male»)</td> <td>malus</td> <td>peior, -ius</td> <td>peius</td></tr>
	</tbody>
	</table>

<p><b>Attenzione</b>: poiché il comparativo degli avverbi è uguale al comparativo neutro singolare dell'aggettivo corrispondente solo in base al contesto si potrà stabilire se si tratti dell'una o dell'altra forma; nel caso dell'aggettivo, si troverà un sostantivo con cui concorda in genere, numero e caso oppure l'infinito di un verbo a cui si riferisce.</p>

<ul>
	<li><p>Frater cum Fabio dulcius solito locutus est - Il fratello parlò a Fabio più dolcemente del solito.</p></li>
	<li><p>mel dulcius quam poma est - Il miele è più dolce della frutta.</p></li>
	<li><p>dulcium pro patria pugnare quam deliciis diffluere - combattere per la patria è più dolce che vivere nelle mollezze.</p></li>
</ul> 

	<p>Il <b>superlativo dell’avverbio</b>, invece, utilizza il superlativo dell’aggettivo corrispondente, sostituendo la desinenza -<i>i</i> del genitivo singolare con la terminazione -<b><i>ē</i></b>.</p>
	
	<table>
	<thead>
	<tr><th colspan="2">Positivo</th> <th colspan="3">Superlativo</th></tr>
	<tr><th>Avverbio</th> <th>Aggettivo</th> <th>Aggettivo</th> <th>Genitivo</th> <th>Avverbio</th></tr>
	</thead>

	<tbody>
	<tr><td>graviter («gravemente»)</td> <td>gravis</td> <td>gravissimus</td> <td>gravissim-i</td> <td>gravissimē (molto gravemente)</td></tr>
	<tr><td>alte («profondamente»)</td> <td>altus</td> <td>altissimus</td> <td>altissim-i</td> <td>altissimē</td></tr>
	<tr><td>velocĭter («velocemente»)</td> <td>velox</td> <td>velocissimus</td> <td>velocissim-i</td> <td>velocissimē</td></tr>
	<tr><td>brevĭter («brevemente»)</td> <td>brevis</td> <td>brevissimus</td> <td>brevissim-i</td> <td>brevissimē</td></tr>
	<tr><td>bene («bene»)</td> <td>bonus</td> <td>optimus</td> <td>optim-i</td> <td>optimē</td></tr>
	<tr><td>male («male»)</td> <td>malus</td> <td>pessimus</td> <td>pessim-i</td> <td>pessimē</td></tr>
	</tbody>
	</table>

<h2>Forme particolari di comparativo e superlativo dell’avverbio</h2>

<p>Valgono anche per gli avverbi le particolarità illustrate riguardo agli aggettivi; se per esempio un aggettivo come arduus forma il comparativo e il superlativo con gli avverbi <i>magis</i> e <i>maxime</i> premessi al positivo, anche l’avverbio corrispondente ardue forma il comparativo e il superlativo in modo analogo: <i>magis ardue, maxime ardue</i>. Formano il comparativo e il superlativo in modo autonomo i seguenti avverbi privi di aggettivo corrispondente:</p>

	<table>
	<thead>
	<tr><th>Avverbio</th> <th>COMPARATIVO</th> <th>SUPERLATIVO</th> </tr>
	</thead>

	<tbody>
	<tr><td>diu («a lungo»)</td> <td>diutius</td> <td>diutissime</td></tr>
	<tr><td>saepe («spesso»)</td> <td>saepius</td> <td>saepissime</td></tr>
	</tbody>
	</table>
	
<p>L’avverbio multum può avere le forme <i>plus, plurimum</i> e <i>magis, maxime</i>. Le forme plus e <i>plurimum</i> si riferiscono in particolare al numero («più numerosi», «di più», «moltissimi»); le forme <i>magis</i> e <i>maxime</i>, invece, sottolineano l’aspetto dell’intensità («maggiormente», «massimamente»).</p>

<p>Si fa rilevare che multum e plurimum non assumono la terminazione -<i>e</i> propria degli avverbi derivati da aggettivi della prima classe, ma presentano la terminazione -<i>um</i> del nominativo/accusativo neutro singolare. Per un approfondimento dei comparativi e superlativi v. anche par. 35.3. Il secondo termine di paragone può essere costituito anche da una proposizione, che in questo caso si chiama “comparativa” (v. par. 45.8).</p>

<h2>Dal latino alle lingue europee - Le forme di comparativo e di superlativo</h2>

<p>Il comparativo e il superlativo latino hanno avuto esiti vari nelle lingue europee.</p>

<p>Nelle <b>lingue romanze</b>, per quanto riguarda il comparativo di maggioranza, si è per lo più conservata la forma organica in -<i>ior</i> nei casi, ad esempio, dei temi diversi dal positivo; così <i>melior, peior, maior, minor</i> sono diventati in italiano migliore, peggiore, maggiore, minore; in francese <i>meilleur, pire, majeur, mineur</i> e in spagnolo <i>mejor, peor</i> ecc.</p>

<p>In generale, però, ha prevalso la forma del comparativo di tipo perifrastico, come ad esempio quella formata con magis, propria degli aggettivi in -<i>ius, -eus, -uus</i> (<i>magis arduus</i>), diventata in spagnolo <i>más</i> e in romeno <i>mai</i>; oppure quella formata con <i>plus</i> (che deriva però dal latino volgare e non da quello classico), per cui abbiamo in italiano più alto e in francese <i>plus haut</i>. Per quanto riguarda il superlativo, le forme in -<i>issimus, -errĭmus</i> e -<i>entissimus</i> si sono conservate in italiano (<i>altissimo, celeberrimo, magnificentissimo</i> ecc.), con valore di superlativo assoluto. In latino però il superlativo assoluto poteva essere reso anche con degli avverbi + il positivo, ad esempio: <i>admŏdum fortis</i>, «molto forte»; questa è la forma conservata appunto in italiano e in francese (<i>très fort</i>). Il superlativo relativo, invece, ha perso la forma organica latina in -<i>issimus</i>, sostituita dalla forma perifrastica composta, in italiano e francese, dall’articolo determinativo seguito da “più / plus” e dall’aggettivo di grado positivo, come negli esempi: <i>il più forte, le plus fort</i>.</p>

<p>Nelle <b>lingue anglosassoni e germaniche</b> invece il modello organico latino è ancora vitale, sia per il comparativo, sia per il superlativo: ad esempio in inglese abbiamo <i>short, shorter, the shortest</i> («corto», «più corto», «il più corto») e in tedesco <i>schwer, schwerer, der schwerste</i> («difficile», «più difficile», «il più difficile»). In tedesco si trova persino il grado di intensità rafforzato con valore di comparativo assoluto: <i>ein älterer Herr</i>, «un signore piuttosto anziano»; <i>eine längere Aufgabe</i>, «un compito piuttosto lungo».</p>

<h3>Gli intensivi con prefissi</h3>

<p>Alle forme di intensivo latino con un prefisso preposto all’aggettivo, come <i>praeclarus, perutilis</i>, corrispondono forme analoghe nelle altre lingue europee. Ecco alcuni esempi:</p>

<ul>
	<li><p>in <b>italiano</b>: <i>stragrande, arcinoto, ipersensibile, sopraffino, superaffollato, extrarapido, ultraleggero, pred;</p></li>
	<li><p>in <b>francese</b>: <i>extrafin, superfin, ultralibéral</i>;</p></li>
	<li><p>in <b>spagnolo</b>: <i>superdotado, ultramoderno, ultrasensibile, extraplano</i> («ultrapiatto»);</p></li>
	<li><p>in <b>inglese</b>: <i>extralarge, superfine, ultramodern</i>;</p></li>
	<li><p>in <b>tedesco</b>: <i>extrafein</i> («finissimo»), <i>hypertonisch</i> («iperteso»), <i>übervoll</i> («strapieno»), ultrakonservativ</i> («ultraconservatore»).</p></li>
</ul>

<section aria-label="End">
<a href="particolarità_comp_sup.html">&#171;Particolarità nella formazione del comparativo e del superlativo</a>
<a href="index.html">Index</a>
<a href="gradi_avverbio.html">Gradi dell'avverbio &#187;</a>
</section>

</div>

</body>
</html>	
