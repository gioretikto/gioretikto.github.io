<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Pronomi e aggettivi interrogativi"/>
    <title>Pronomi e aggettivi interrogativi</title>
    <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
      
<div class="content">

<h1>I pronomi e aggettivi «altro», «l’altro»</h1>

<p>I pronomi e aggettivi «altro», «l’altro» sono resi in latino con:</p>

<ul>
	<li><p><b><i>alius, alia, aliud</b></i>, «un altro», «altro», «diverso», quando si distingue fra più di due persone o cose; il suo opposto è <i><b>idem</b></i>, «il medesimo»; è usato sia come pronome sia come aggettivo, e segue la declinazione degli aggettivi pronominali: gen. <i>alīus</i>, dat. <i>alii</i>;</p></li>
	
	<li><p><b><i>alter, altĕra, altĕrum</i></b>, «l’uno», «l’altro», «il secondo», fra due persone o cose; è pure usato sia come pronome sia come aggettivo, e segue la declinazione degli aggettivi pronominali: gen. <i>alterīus</i>, dat. <i>altĕri</i>. Si osservi che la frase: «Dei due consoli, l’uno era cauto, l’altro temerario» si può rendere in latino nelle forme:</p>
	
	<ul>
		<li><p><i>Ex duobus consulibus, unus cautus, <b>alter</b> imprudens erat</i>;</p></li>
		<li><p><i>Ex duobus consulibus, <b>alter</b> cautus, <b>alter</b> imprudens erat</i>.</p></li>
	</ul>
	
	<p>Si usa <i>alter</i> anche quando si indica una cosa di cui ve ne sono due, come nell’espressione: «cieco da un occhio», <i>caecus <b>altĕro</b> oculo</i>;</p></li>
	
	<li><p><b><i>alterŭter, alterŭtra, alterŭtrum</b></i> (pronome e aggettivo) è composto di <i>alter</i> e di <i>uter</i> e significa «uno (dei due)», «l’uno o l’altro (dei due)». Si può declinare <i>uter</i> e lasciare inalterato <i>alter</i>-: gen. <i>alterutrīus</i>, dat. <i>alterŭtri</i> ecc., oppure si possono declinare ambedue gli elementi, che in questo caso si scrivono separati: <i>altĕra utra, altĕrum utrum</i>, gen. <i>alterīus utrīus</i> ecc.; anche questo è seguito dal genitivo di un pronome, mentre con un sostantivo si ha la concordanza. Es.: <i>alterŭter vestrum</i>, «l’uno o l’altro di voi»; <i>alterŭtra pars</i>, «l’una o l’altra parte».</p>
	
	<p>Si osservino le espressioni:</p>
	
		<ul>
			<li><p><b><i>alius... alius... alius...</b></i> ecc. a «uno... un altro... un altro...» ecc., in una enumerazione di più persone o cose;</p></li>
			<li><p><b><i>alii... alii... alii...</i></b> ecc. a «alcuni... altri... altri...» ecc., in una enumerazione di gruppi di più persone o cose</p></li>
			<li><p><b><i>alter... alter</i></b> a «l’uno... l’altro», «il primo... il secondo», quando si distinguono due persone o cose;</p></li>
		<li><p><b><i>alteri... alteri</b></i> a «gli uni... gli altri», quando si distinguono due gruppi di persone o cose.</p></li>
		</ul>		
</ul>

<h2>Le espressioni «gli altri», «le altre», «le altre cose»</h2>

<p>Le espressioni «(gli) altri», «(le) altre», «(le) altre cose» in latino sono rese, con valore di pronome e di aggettivo, come segue:</p>

<ul>
	<li><p><b><i>alii, aliae, alia</b></i> significa «gli altri», «altri», cioè «altre persone», «altre cose» fra molte, in senso indeterminato. Es.: <i>Hostibus defessis <b>alii</b> integris viribus succedebant</i>. «Ai nemici spossati ne subentravano altri con le forze fresche». <i>Cimon semper <b>alios</b> in egestate sublevavit</i>. «Cimone aiutò sempre gli altri nel loro bisogno»;</p></li>
	
	<li><p><b><i>relĭqui, relĭquae, relĭqua</i></b> significa «gli altri», «i rimanenti», riferito a qualcosa di determinato ma di “residuo”, spesso in numero o quantità ridotta rispetto al totale; è usato specialmente nelle espressioni numeriche, come “resto” (le <i>reliquiae</i>) di un tutto. Es.: <i>Imperator sex legiones secum duxit, <b>reliquas</b> duas in castris reliquit</i>. «Il comandante condusse sei legioni con sé, lasciò le altre due nell’accampamento». <i>Hannibal Hadrumeti <b>reliquos</b> e fuga collegit</i>. «Annibale ad Adrumeto radunò i rimanenti dopo la fuga»;</p></li>
	
	<li><p><b><i>cetĕri, cetĕrae, cetĕra</b></i> significa «gli altri», «i rimanenti», «“tutti” gli altri» considerati in blocco, in modo indeterminato, ma con uguale importanza di ciò a cui si contrappone e con cui è implicita l’idea di paragone. Es.: Hannibal ceteros imperatores prudentia praestĭtit. «Annibale superò tutti gli altri comandanti in avvedutezza». Aristīdes praeter ceteros
Iustus appellabatur. «Aristide era chiamato il Giusto a preferenza di tutti gli altri».</p></li>
</ul>

<h3>OSSERVAZIONI</h3>

<ol>
	<li><p>Con un numero determinato si può trovare <i>alii</i> (<i><b>aliae sex</b> cohortes</i>, «altre sei coorti», in aggiunta) o relĭqui (<i><b>relĭquae sex</b> cohortes</i>, «le altre, le rimanenti sei coorti», quelle che “avanzavano”), ma non <i>cetĕri</i>.</p></li>
	
	<li><p>Si ricorda che nella contrapposizione tra due gruppi di persone o cose «gli altri» viene reso con altĕri.</p></li>
</ol>

<h2>Senso distributivo e reciproco di alter e alius</h2>

<p><i>Alter</i> e <i>alius</i>, come pure gli avverbi da essi derivati, quando sono ripetuti nella stessa proposizione possono esprimere senso distributivo:</p>

<ul>
	<li><p><b><i>alii alia</b> dicunt</i> «chi dice una cosa, chi ne dice un’altra / alcuni dicono una cosa, altri (ne dicono) un’altra»</p></li>
	<li><p><b><i>alii alio more</b> vivebant</i> «chi viveva in un modo, chi in un altro / alcuni vivevano in un modo, altri in un altro»</p></li>
	<li><p><i>Dux <b>alium alio</b> (avv.) misit</i>. «Il comandante mandò chi in un luogo, chi in un altro».</p></li>
</ul>
 
<p>Altre volte, invece, esprimono <b>senso reciproco</b>:</p>

<ul>
	<li><p><b><i>alter alterīus manu</b> ceciderunt</i> «caddero per mano l’un dell’altro (colpendosi reciprocamente)»</p></li>
	<li><p><i>Eteocles et Polynices inter se pugnantes <b>alius alium</b> interfecerunt</i>. (Hyg.) «Eteocle e Polinice combattendo tra loro si uccisero l’un l’altro.»</p></li>
</ul>

<section>
<a href="quisque.html">&#171;Indefiniti composti di uter: Uterque, utrăque, utrumque</a>
<a href="index.html">Index</a>
<a href="indefiniti_negativi.html">Indefiniti con senso negativo: nemo, nihili, nullus, neuter &#187;</a>
</section>

</div>
</body>
</html>
