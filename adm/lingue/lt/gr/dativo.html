<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Il dativo"/>
    <title>Il dativo</title>
    <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
      
<div class="content">

<h1>Il dativo</h1>

<p>Il dativo è il caso del <b>complemento di termine</b>, che indica la persona o la cosa verso cui è diretta l’azione espressa dal verbo. Si usa, infatti, prevalentemente in unione con verbi, ma anche con aggettivi. Le principali funzioni sintattiche espresse dal dativo sono volte a determinare, in maniera generica o specifica, il destinatario dell’azione verbale e, oltre alla più comune funzione di termine, si possono distinguere in funzione di <b>interesse</b> (o vantaggio) e funzione di <b>fine</b> (o scopo). Esamineremo ora le funzioni sintattiche del dativo secondo quest’ordine:</p>

<ul>
	<li><p>forme specifiche di dativo (di interesse, etico, di possesso, d’agente, di relazione, di fine);</p></li>
	<li><p>dativo con aggettivi;</p></li>
	<li><p>dativo con verbi.</p></li>
</ul>

<h2>Forme specifiche di dativo</h2>

<h3>Dativo di interesse</h3>

<p>Il dativo di interesse propriamente indica la persona o la cosa a vantaggio o a danno della quale si svolge quanto è espresso dal predicato.
Quando l’azione costituisce un vantaggio, viene detto dativo di vantaggio (<i>dativus commŏdi</i>); se invece l’azione costituisce un danno, si dice dativo di svantaggio (<i>dativus incommŏdi</i>). In italiano di solito è introdotto dalla preposizione “per”.</p>

<ul>
	<li><p>Omnia quae agis, <b>tibi</b> agis. <i>Tutto ciò che fai, lo fai per te.</i></p></li>
	<li><p>Pater familias divitias <b>liberis</b> cumulat. <i>Il padre di famiglia accumula le ricchezze per i figli.</i></p></li>
</ul>

<h2>OSSERVAZIONE</h2>

<p>Affine al complemento di interesse è il complemento di favore, reso con pro + ablativo, di solito in dipendenza da verbi come <i>pugnare, dimicare, certare, mori</i> ecc.; in italiano è pure accompagnato dalla preposizione “per”, che in questo caso significa “in difesa di”. Es.: <i>Dulce et decorum est <b>pro patria</b> mori</i>. «È dolce e onorevole morire per la patria (= in difesa della patria)». <i>Nos <b>pro patria, pro libertate, pro vita</b> certamus</i>. (Sall.) «Noi combattiamo per la patria, per la libertà, per la vita». <i><b>Pro</b></i> + <b>ablativo</b> rende anche altri significati, fra cui: “davanti a”, “invece di”, “in rapporto a”. Es.: <i>Caesar <b>pro castris</b> suas copias produxit</i>. (Caes.) «Cesare schierò le sue truppe davanti all’accampamento». <i>C. Mucius scribam pro rege obtruncat</i>. (Liv.) «Gaio Muzio uccide lo scrivano invece del re». <i>Veneti pro magnitudine periculi bellum parare instituunt</i>. (Caes.) «I Veneti stabiliscono di preparare la guerra in rapporto alla grandezza del pericolo».</p>

<h2>Dativo etico</h2>

<p>Affine al dativo di interesse è il dativo etico, che indica viva sollecitudine e partecipazione di chi parla o scrive all’azione espressa dal verbo; è espresso col dativo dei pronomi personali <i>mihi, tibi, nobis, vobis</i>; è proprio della lingua parlata e ha valore pleonastico. Sopravvive
in espressioni italiane di tipo colloquiale, come “Che cosa mi hai combinato?”.</p>

<ul>
	<li><p>Quid mihi Tulliŏla agit? (Cic.) <i>Che mi fa (= Come sta) la piccola Tullia?</i></p></li>
	<li><p>Ecce tibi, mane accepi litteras tuas. (Cic.) <i>Eccoti che questa mattina ricevo la tua lettera.</i></p></li>
</ul>

<h2>Dativo di possesso</h2>

<p>Il dativo di possesso si usa per indicare a chi appartiene una cosa ed è retto da una voce del verbo <i>sum</i>. Nelle frasi che significano “avere”, “possedere” la lingua latina preferisce dunque mettere in risalto come soggetto non il nome del possessore, bensì ciò che “è”, che “appartiene” a qualcuno. Perciò la cosa posseduta diventa soggetto; il verbo “avere” viene sostituito in latino col verbo “essere”, concordato col nuovo soggetto, e il termine che indica il possessore va in dativo.</p>

<ul>
	<li><p>Sunt nobis mitia poma. (Verg.) <i>Abbiamo frutti maturi.</i></p></li>
	<li><p>Est homini cum deo similitudo. (Cic.) <i>L’uomo ha somiglianza col dio.</i></p></li>
</ul>

<h3>OSSERVAZIONI</h3>

<ol>
	<li><p>Quando la cosa posseduta è rappresentata da <b>qualità morali</b> o <b>intellettuali</b>, invece del dativo di possesso si trovano i seguenti costrutti:</p>
	
	<ul>
		<li><p><b><i>insum</i> + dativo</b>. Es.: <i><b>Huic homini</b> non minor vanitas inĕrat quam audacia</i>. (Sall.) «Quest’uomo aveva non minore vanità che sfrontatezza»;</p></li>
		
		<li><p><i><b>insum</b></i> o <i><b>sum</i> in + ablativo</b>. Es.: <i><b>In Caesare</b> summa rei militaris peritia erat (o inĕrat)</i>. «Cesare aveva
una grandissima abilità nell’arte militare»;</p></li>

		<li><p>l’<b>ablativo semplice</b> (compl. di qualità). Es.: <i>Cato <b>singulari</b> fuit <b>industria</b></i>. (Nep.) «Catone ebbe una straordinaria operosità (lett.: fu di una...)».</p></li>
		
	</ul>
	
	</li>
	
	<li><p>Per indicare possessi materiali (ville, terreni ecc.) si preferiscono i verbi habere o possidere. Es.: <i>Crassus vasta praedia possidebat</i>. «Crasso possedeva vasti poderi». </p></li>
	
	<li><p>Si osservi la differenza tra il dativo di possesso e il genitivo possessivo: Liber est magistro. «Il maestro ha un libro». <i>Liber est magistri</i>. «Il libro è del maestro». Col dativo di possesso si indica “chi” possiede una cosa, col genitivo possessivo si pone in risalto il nome del “possessore”.
</ol>

<h3>Mihi nomen est, «io ho nome», «mi chiamo»</h3>

<p>Costituisce un tipo particolare di dativo di possesso anche l’espressione <i>mihi nomen / cognomen est</i>, «a me è nome / soprannome», cioè «mi chiamo». Il nome proprio che segue può andare in dativo, concordato con <i>mihi</i>, oppure in nominativo, concordato con nomen / cognomen. Allo stesso modo si costruiscono anche le espressioni: <i>mihi nomen dederunt, mihi nomen indĭtum est</i>, «mi diedero / mi fu dato il nome di...».</p>

<ul>
	<li><p>Nomen <b>Mercurio</b> est mihi. (Plaut.) <i>Mi chiamo Mercurio.</i></p></li>
	<li><p><b>Mihi</b> nomen est Paulus (o <b>Paulo</b>). <i>Mi chiamo Paolo.</i></p></li>
	<li><p><b>Tribuno</b> nomen erat Caius (o <b>Caio</b>). <i>Il tribuno si chiamava Gaio.</i></p></li>
	<li><p><b>Huic urbi</b> nomen <b>Epidamno</b> indĭtum est. (Plaut.) <i>A questa città fu dato il nome di Epidamno.</i></p></li>
</ul>

<h3>OSSERVAZIONE</h3>

<p>Quando <i>nomen</i> o <i>cognomen</i> sono seguiti da un nome comune o da un aggettivo sostantivato si costruiscono col verbo <i>habeo</i> e il genitivo dichiarativo.</p>

<ul>
	<li><p>Cato cognomen habebat in senectute <b>sapientis</b>. (Cic.)<i>Catone in vecchiaia aveva il nome di sapiente.</i></p></li>
</ul>

<div class="def">
<h3>Dal latino alle lingue europee</h3>

<p>La lingua francese usa un modo di esprimersi simile al dativo di possesso per rendere il complemento di specificazione possessiva e l’aggettivo possessivo. Si osservino i seguenti esempi.</p>

<ul>
	<li><p>A qui est ce livre? «Di chi è questo libro?». Il est à moi. «È mio».</p></li>
	<li><p>Ceci est à moi, à toi ecc. «Questo è mio, è tuo» ecc.</p></li>
	<li><p>Ces livres sont à nous, à vous. «Questi libri sono nostri, vostri».</p></li>
	<li><p>Ce palais est à lui. «Questo palazzo è suo».</p></li>
</ul>

<p>Si noti che quando invece si indica l’autore, si usa de, come in italiano. Es.: De qui est ce livre? «Di chi è questo libro?». Il est <b>de Diderot</b>. «È di Diderot».</p>

</div>

<h2>Dativo d’agente</h2>

<p>È detto dativo d’agente quello che si usa di norma nella coniugazione perifrastica passiva al posto di <i>a, ab</i> + ablativo.</p>

<ul>
	<li><p><b>Caesari</b> omnia uno tempore erant agenda. (Caes.)<i>Cesare doveva compiere tutte le operazioni contemporaneamente.</i></p></li>
	<li><p>Castris est <b>vobis</b> utendum, non palaestra. (Nep.) <i>Dovete frequentare l’accampamento, non la palestra.</i></p></li>
</ul>

<h3>OSSERVAZIONI</h3>

<ol>
	<li><p>Quando nella frase costruita con la coniugazione perifrastica passiva c’è un altro dativo che può dare adito a due diverse interpretazioni, il complemento d’agente si rende con l’<b>ablativo</b> preceduto da <i><b>a</b></i> o <i><b>ab</b></i>. Ad esempio, una frase del tipo: <i>Parentibus providendum est liberis</i>, potrebbe significare: «I genitori devono provvedere ai figli», oppure: «I figli devono provvedere ai genitori». Per evitare ambiguità di senso, si dirà: <i><b>A parentibus</b> providendum est liberis</i>, oppure: <i>Parentibus providendum est <b>a liberis</b></i>.</p></li>
	
	<li><p>Si ricorda che nella perifrastica passiva il complemento di causa efficiente rimane espresso con l’ablativo semplice.</p></li>
	
	<li><p>Negli autori si può trovare il dativo d’agente anche in frasi di forma passiva, specie in forme composte quando, più che l’agente, si vuole indicare la persona “per cui” si compie l’azione. Es.: <i>Mihi consilium captum est iamdiu</i>. (Cic.) «Da me (“per mio conto”, “per parte mia”) è stata presa già da un pezzo la decisione». <i><b>Nobis</b> ea res parum comperta est</i>. (Sall.) «Da noi (“per parte nostra”) quel fatto fu scarsamente chiarito». <i><b>Militibus</b> castra in modum penatium diligebantur</i>. «L’accampamento era amato dai soldati come la propria casa».</p></li>
	
</ol>

<h2>Dativo di relazione</h2>

<p>Il dativo di relazione, detto anche “dativo del giudicante” o “del punto di vista”, indica la persona in rapporto alla quale ha valore ciò che si afferma nella proposizione reggente; generalmente è costituito da un participio presente sostantivato.</p>

<ul>
	<li><p>Gomphi est oppidum primum Thessaliae <b>venientibus</b> ab Epiro. (Caes.) <i>Gonfi è la prima città della Tessaglia per coloro che vengono dall’Epiro.</i></p></li>
</ul>

<h2>Dativo di fine</h2>

<p>Come abbiamo già visto, un’altra delle funzioni sintattiche svolte dal caso dativo è quella di determinare il fine o lo scopo dell’azione espressa dal verbo. Il dativo di fine è usato in particolare in locuzioni del linguaggio militare, come <i>diem <b>colloquio</b> dicere</i>, «stabilire il giorno per il colloquio»; <i>diem dicere <b>pugnae</b></i>, « stabilire il giorno per la battaglia»; <i><b>praesidio</b> relinquere</i>, «lasciare a difesa» ecc.</p>

<ul>
	<li><p>Dies <b>colloquio</b> dictus est. (Caes.) <i>Fu stabilito il giorno per l’abboccamento.</i></p></li>
</ul>

<p>Spesso si trova unito al dativo di vantaggio, con il quale forma la costruzione detta del “doppio dativo”, v. par. 32.11. Il complemento di fine o scopo è espresso più frequentemente con <i><b>ad</b></i> + <b>accusativo</b>, o col genitivo accompagnato da <i><b>causā</b></i> o <i><b>gratiā</b></i>.</p>

<ul>
	<li><p>Massilienses omnia <b>ad defensionem</b> paravĕrant. (Caes.) <i>Gli abitanti di Marsiglia avevano preparato tutte le cose per la difesa.</i></p></li>
	<li><p>Caesar clamorem militum audit, quos rex <b>praesidii causā</b> reliquĕrat. (Caes.) <i>Cesare sente il clamore dei soldati, che il re aveva lasciato per la difesa.</i></p></li>
</ul>

<h3>OSSERVAZIONE</h3>

<p>Ricorda l’espressione <i>meā, tuā causā o gratiā</i>, «a vantaggio mio, tuo», «per amore mio, tuo». Es.: <i>Istud faciam non <b>tuā causā</b>, sed <b>meā</b></i>. (Nep.) «Farò questo non a vantaggio tuo, ma mio».</p>

<section>
<a href="genitivo_verbi.html">&#171;Genitivo dipendente da verbi</a>
<a href="index.html">Index</a>
<a href="dativo_con_agg.html">Dativo con aggettivi &#187;</a>
</section>

</div>

</body>
</html>
