<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Il verso italiano e il verso latino; Prosodia"/>
  <title>Il verso italiano e il verso latino; Prosodia</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
 
<div class="content">

<h1>Il verso italiano e il verso latino; Prosodia</h1>

<p>Per comprendere le caratteristiche strutturali della poesia latina occorre ricordare che essa è organizzata in versi che seguono un principio metrico differente rispetto ai versi della poesia italiana.<br>
Il componimento poetico italiano è infatti strutturato in versi formati da un <b>numero fisso di sillabe</b> (ad es. “endecasillabo”, verso di <i>undici sillabe</i>), che possono essere accentate (cioè toniche) o prive d’accento (cioè atone): il ritmo del verso è determinato dall’armonioso alternarsi di sillabe accentate e di sillabe non accentate. Per questa ragione si dice che la versificazione italiana è basata su un principio metrico <b>accentuativo</b>. La versificazione latina, invece, non è basata sul numero delle sillabe di un verso, che può essere variabile, ma sulla loro durata o quantità; per questo si dice che la poesia latina segue un principio metrico quantitativo, ha cioè versi il cui ritmo è dato dall’armonioso succedersi di sillabe di diversa quantità (lunghe e brevi) organizzate in un numero determinato di unità ritmiche dette metri (ad es. esametro, verso composto da sei metri, o piedi) che quantitativamente hanno una durata complessiva fissa.</p>

<p>Per comprendere come è strutturato il verso latino è dunque necessario riconoscere:</p>

<ul>
	<li><p>la quantità di tutte le sillabe che lo compongono (oggetto di studio della “prosodia”);</p></li>
	<li><p>l’unità ritmica costitutiva dei singoli piedi (oggetto di studio della “metrica”).</p></li>
</ul>

<h2>Prosodia</h2>

<p>La prosodia è quella parte della fonetica che studia la <b>quantità delle sillabe</b> nelle parole latine. Presenta aspetti complessi relativi alle regole di accentuazione e quantità sillabica che non possono essere trattati estesamente in questa sede. Ci limiteremo perciò a esporre alcuni principi pratici utili per determinare la quantità di una sillaba.</p>

<h3>La quantità delle sillabe</h3>

<p>Abbiamo già visto, studiando la fonetica, che le parole latine hanno tante sillabe quante sono le vocali o i dittonghi che le compongono e che le sillabe possono essere <b>lunghe</b> (indicate col segno  ̄ : <i>sī</i>, «se») o brevi (indicate col segno   ̆ : <i>ĕt</i>, «e»); ai fini della lettura metrica bisogna aggiungere che le sillabe possono essere anche <b>ancìpiti</b> (indicate col segno  ̄̆), cioè lunghe o brevi a seconda della necessità del verso in cui si trovano.<br>
La lunghezza o la brevità di una sillaba può dipendere dalla lunghezza o brevità <b>per natura</b> della sua <b>vocale</b> (o del suo nesso vocalico), ma può dipendere anche dalla <b>posizione</b> in cui si trova la vocale, lunga o breve che sia (in questo caso, infatti, la quantità naturale della vocale può non coincidere con la quantità della sillaba).</p>

<p>Sono <b>lunghe per natura</b> le sillabe che contengono:</p>

<ul>
	<li><p>una <b>vocale lunga per natura</b>; per stabilire le vocali lunghe per natura occorre per lo più consultare il vocabolario (a parte i casi delle vocali contenute nelle terminazioni di nomi o di voci verbali, la cui quantità dovrebbe essere ormai nota dallo studio della morfologia);</p>
	<li><p>un <b>dittongo</b> (<i>ae, ai, oe, au, più rari eu, ei, ui</i>): <i>aurum, caelum, Caesar, poena, rosae</i>;</p></li>
	<li><p>una <b>vocale che risulti dalla contrazione o fusione di due vocali</b>: <i>mī (da mihi), nīl</i> (da <i>nihil</i>), <i>cōgo</i> (da <i>coago</i>).</p></li>
</ul>

<p>Sono <b>brevi per natura</b> le sillabe che contengono una <b>vocale breve per natura</b>; anche in questo caso per riconoscere le vocali brevi per natura bisogna ricorrere al vocabolario (salvo che per le vocali la cui quantità dovrebbe essere nota dallo studio della morfologia).</p>

<p>Sono <b>lunghe per posizione</b> le sillabe che contengono:</p>

<ul>
	<li><p>una <b>vocale seguita da due o più consonanti</b> poste sia all’interno della stessa parola (ad es.: <i>cōnstat, cōnsul</i>), sia una alla fine di una parola e l’altra all’inizio della parola successiva (ad es.: <i>bellūm civil</i>). Se però le consonanti appartengono alla parola successiva, l’allungamento della sillaba non ha luogo (ad es.: <i>magnă spes; clară scripta</i>);</p></li>

	<li><p>una <b>vocale seguita da una consonante doppia</b> (<i>x, z</i>): <i>ūxor, māximus, gāza</i>. Se però le consonanti doppie appartengono alla parola successiva, l’allungamento della sillaba non ha luogo (ad es.: <i>nemorosă Zacynthos</i>);</p></li>

	<li><p>una <b>vocale seguita da i semiconsonante</b>, cioè la i intervocalica, in antico scritta j: <i>māior</i> (antic. <i>major</i>); <i>pēior</i> (antic. <i>pejor</i>); <i>Trōia</i> (antic. <i>Troja</i>). Sono brevi per posizione le sillabe che contengono una vocale seguita da un’altra vocale con cui non formi dittongo (vocalis <i>ante</i> vocalem brevis est</i>): <i>rapŭit, aurĕa, crĕatĭo</i>.</p></li>
</ul>

<p><b>Eccezioni</b></p>

<p>Una vocale posta davanti a un’altra vocale rimane <b>lunga</b> nei seguenti casi:</p>

<ul>
	<li><p>nella desinenza -<i>īus</i> del genitivo singolare degli aggettivi pronominali (totīus</i>);</p></li>
	<li><p>nella desinenza -<i>ēi</i> del genitivo e dativo singolare della quinta declinazione se è preceduta da altra vocale (<i>diēi</i>);</p></li>
	<li><p>nei nomi stranieri, in particolare greci (<i>Aenēas</i>).</p></li>
</ul>

<p>Sono <b>ancipiti per natura</b> le vocali finali di alcune parole, come <i>tibī̆</i> e <i>ubī̆;</i> sono ancipiti per posizione le sillabe che presentano una vocale breve per natura seguita, nella stessa parola, da due consonanti, delle quali la prima è una muta (<i>b, c, d, g, p, ph, t, th</i>) o <i><b>f</b></i>, e la <b>seconda è una liquida</b> (<i>l, r</i>); in questi casi la posizione della vocale breve per natura è detta positio debilis perché le due consonanti non sono sufficienti a determinarne in ogni circostanza l’allungamento. La vocale ancipite può rimanere breve o divenire lunga a seconda
delle esigenze metriche; si potrà avere perciò <i>tenĕbrae</i> o <i>tenēbrae, pharĕtra</i> o <i>pharētra</i>.</p>

<p><b>Eccezioni</b></p>

<p>Se le due consonanti sono rispettivamente l’ultima di una parola e la prima della successiva non si ha la positio debilis, la sillaba non è ancipite ma è lunga per posizione: <i>amăt > amā<b>t</b> <b>l</b>egere; ăd > ā<b>d r</b>egem</i>.</p>

<h4>OSSERVAZIONI</h4>

<ol>
	<li><p>Una vocale lunga per natura può diventare breve per posizione: <i>monēre > monĕam</i>. Analogamente, una vocale breve per natura può costituire sillaba lunga per posizione; ad esempio, nel participio <i>captus</i> (da <i>căpio</i>) la <i>a</i> del tema è breve per natura, ma forma sillaba lunga perché è seguita da due consonanti.</p>
	
	<li><p>La lettera “<i><b>h</b></i>” è un <b>segno di aspirazione</b> che agli effetti della quantità della sillaba è come se non esistesse.</p></li>
	<li><p>La <i><b>u</b></i> dei gruppi <i><b>qu</b></i> e <i><b>gu</b></i> seguiti da vocale è solo un segno grafico per la pronuncia: non va contata come vocale, ma forma una sola sillaba con la vocale che segue. Es.: <i>a-qua; e-ques; ae-qua-lis; fre-quens; quan-do; lin-gua; lan-gui-dus; san-guis</i>. Fanno <b>eccezione</b> gli aggettivi in -<i><b>guus</b></i> e i perfetti in -<i><b>gui</b></i>. Es.: <i>am-bi-gu-us; e-xi-gu-us; co-ar-gu-i; in-di-gu-i.</i></p>
</ol>

<li><p><b>QUANTITÀ DELLE SILLABE FINALI DEI POLISILLABI</b><br>
Per determinare la quantità delle sillabe finali dei polisillabi indichiamo alcune regole, distinguendo i casi in cui l’ultima sillaba termina con una vocale e quelli in cui termina con una consonante.</p>

<p><b>Sillabe finali che terminano con una vocale</b><br>
<p>La vocale -<i><b>a</b></i> è generalmente <b>lunga</b>: <i>laudā, rosā</i> (abl. sing.), <i>intereā, posteā, contrā, extrā</i>. Invece è breve:</p>

<ul>
	<li><p>nel nominativo e vocativo singolare della prima declinazione: <i>rosă, poetă</i> (nom. e voc.);</p></li>
	<li><p>nei casi diretti del plurale neutro di tutte le declinazioni (ad es.: <i>prată, moeniă, cornuă</i>);</p></li>
	<li><p>nell’avverbio <i>ită</i> e nella congiunzione <i>quiă</i>.</p></li>
</ul>

<p>La vocale -<i><b>e</b></i> è generalmente breve: <i>lupĕ, matrĕ, turpĕ, antĕ, propĕ, sinĕ, legĕ</i>. Invece è <b>lunga</b>:</p>

<ul>
	<li><p>nell’ablativo singolare della quinta declinazione: <i>diē, aciē</i>;</p></li>
	<li><p>negli avverbi derivati dagli aggettivi della prima classe: <i>latē, clarē</i> (fanno eccezione <i>benĕ</i> e <i>malĕ</i>);</p></li>
</ul>
</li>

<li><p>nella 2<sup>a</sup> persona singolare dell’imperativo presente della 2<sup>a</sup> coniugazione: <i>monē, delē</i>.</p>

<p>La vocale -<i><b>i</b></i> è generalmente <b>lunga</b>: <i>lupī, urbī, acrī, alibī, audī</i>. Invece è breve nella congiunzione nisĭ e nell’avverbio <i>quasĭ</i>; è ancipite nel dativo singolare dei pronomi personali (<i>mihī̆, tibī̆, sibī̆ </i>), e negli avverbi <i>ibī̆, ubī̆.</i></p>

<p>La vocale -<i><b>o</b></i> è generalmente <b>lunga</b>: <i>lupō, sermō, laudō, aliō, aliquō</i>, salvo poche eccezioni (<i>egŏ, duŏ, octŏ, modŏ</i>).</p>

<p>La vocale -<i><b>u</b></i> è sempre lunga: <i>currū, cornū, auditū, visū</i>.</p>

<p><b>Sillabe finali che terminano in consonante</b></br>
Se la sillaba finale di una parola termina con la <b>consonante -<i>s</i></b>:</p>

<ul>
	<li><p>-<i><b>as, -es, -os</b></i>, tranne qualche eccezione, sono lunghe: <i>rosās, lupōs, senatorēs, diēs, forās, aliās</i>;</p></li>
	<li><p><i><b>-is</b></i> generalmente è <b>breve</b>: <i>patrĭs, legĭs, satĭs, magĭs, nimĭs</i>; talvolta però è lunga: nel dativo e ablativo plurale della prima e seconda declinazione (<i>rosīs, lupīs</i>), e in alcuni avverbi (<i>gratīs, forīs</i>);</p></li>
	<li><p><i><b>-us</b></i> generalmente è <b>breve</b>: <i>lupŭs, decŭs, omnibŭs, intŭs, eminŭs, fructŭs</i> (nom. e voc. singolare); talvolta però è lunga: nel genitivo singolare e nel nominativo, accusativo e vocativo plurale della quarta declinazione: <i>fructūs</i>.
</ul>

<p>Se la sillaba finale di una parola termina con una <b>consonante diversa da -<i>s</i></b> è quasi sempre breve: <i>consŭl, integĕr, senatŏr, capŭt, flumĕn, laudăt, tamĕn, intĕr, apŭd, rosăm.</i></p>
</li>

<li><p><b>QUANTITÀ DEI MONOSILLABI</b><br>

<p>I monosillabi che escono in vocale sono generalmente lunghi: <i>mē, tē, sē, sī, dā, dē, prō, quī, quō, quā</i>. Sono brevi solo le enclitiche aggiunte in fine di parola: -<i>quĕ, -vĕ, -cĕ, -nĕ</i>.</p>

<p>I monosillabi che escono in <b>consonante</b> sono generalmente brevi: <i>ĕt, ăb, ăd, ĭn, ĭs, ĭd, quĭs, cŭm, ŏb, ŭt, tăm</i>. Di norma sono lunghi, però, i sostantivi e gli aggettivi monosillabici: <i>lāc, spēs, rēs, vēr, vīr, vīs, fās, pār.</i></p>
</li>

<li><p><b>QUANTITÀ DELLA PENULTIMA SILLABA</b><br>
Nelle parole di tre o di più di tre sillabe la quantità della penultima viene indicata dalla posizione dell’accento:</p>

<ul>
	<li><p>se l’accento cade sulla penultima sillaba, significa che questa è lunga: <i>Romắni, laudắbam, audī́rem</i>;</p></li>
	<li><p>se invece l’accento cade sulla terzultima sillaba, significa che la penultima è breve: <i>hòmĭnes, laudàvĕram, lègĕrem.</i></p></li>
</ul>

<p>Fanno eccezione le parole composte con l’enclitica, che hanno l’accento sulla penultima sillaba, anche se breve: <i>rosắque = et rosa; rosắve = vel rosa.</i></p>

</li>
</ul>

<section aria-label="End">
<a href="riepilogo_congiunzioni_subordinanti.html">&#171; Riepilogo schematico sull'uso delle principali congiunzioni subordinanti</a>
<a href="index.html">Index</a>
<a href="metrica.html">Metrica &#187;</a>
</section>

</div>

</body>
</html>
