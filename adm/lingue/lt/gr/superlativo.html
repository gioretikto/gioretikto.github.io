<!DOCTYPE html>
<html lang="it">
<head>
 <meta charset="utf-8">
 <meta name="viewport" content="width=device-width, initial-scale=1.0"> 
 <meta name="description" content="Superlativo"/>
 <title>Superlativo</title>
 <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
  
<div class="content">

<h1>Superlativo</h1>

<p>In italiano, come già detto, vi sono due differenti forme di superlativo: quello assoluto (molto diligente / assai diligente / diligentissimo) e quello relativo (il più diligente); in latino invece vi è una forma unica per ambedue i tipi di superlativo, che si ottiene aggiungendo il suffisso -<i><b>issĭmus, -a, -um</b></i> al tema dell’aggettivo di grado positivo (es.: <i>diligent-issimus</i>). Il superlativo latino si forma con un procedimento analogo a quello del comparativo di maggioranza, cioè nel modo seguente:</p>

<ul>
	<li><p>si prende il genitivo singolare maschile dell’aggettivo;</p></li>
	<li><p>si ricava il tema, che si ottiene togliendo la desinenza -<i>i</i> se l’aggettivo appartiene alla prima classe o -<i>is</i> se appartiene alla seconda;</p></li>
	<li><p>si aggiunge al tema il <b>suffisso -<i>issĭmus, -issĭma, -issĭmum</i></b>.</p></li>
</ul>

<p>Ecco uno schema riassuntivo per la formazione del superlativo di alcuni aggettivi della prima e seconda classe.</p>

<table>
<thead>
<tr><th colspan="3">POSITIVO</th> <th>Suffisso</th><th colspan="3">SUPERLATIVO</th></tr>
<tr><th>NOM.</th> <th>GEN. SING. M.</th>  <th>TEMA</th> <th></th> <th>m.</th> <th>f.</th> <th>n.</th></tr>
</thead>

<tbody>
<tr><td>clarus (I cl.)</td> <td>clar-i</td> <td>clar-</td> <td rowspan="4">+ -issĭmus <br> -issĭma<br> -issĭmum</td> <td>clar-issĭmus</td> <td>clar-issĭma</td> <td>clar-issĭmum</td></tr>
<tr><td>altus (I cl.)</td> <td>alt-i</td> <td>alt-</td> <td>alt-issĭmus</td> <td>alt-issĭma</td> <td>alt-issĭmum</td></tr>
<tr><td>velox (II cl.)</td> <td>veloc-is</td> <td>veloc-</td> <td>veloc-issĭmus</td> <td>veloc-issĭma</td> <td>veloc-issĭmum</td> </tr>
<tr><td>amens (II cl.)</td> <td>ament-is</td> <td>ament-</td> <td>ament-issĭmus</td> <td>ament-issĭma</td> <td>ament-issĭmum</td> </tr>
</tbody>
</table>

<p>Il superlativo si declina come gli <a href="aggettivi.html">aggettivi della prima classe</a> in -<i>us</i>, cioè come <i>bonus, -a, -um</i>.</p>

<h2>Il complemento partitivo in dipendenza dal superlativo relativo</h2>

<p>Il superlativo relativo esprime il grado massimo di una qualità posseduta da una persona o cosa in relazione a tutte le altre, o a più di due; quindi richiede un termine di confronto, il complemento partitivo, che in latino può essere reso:</p>

<ul>
	<li><p>con il <b>genitivo</b>;</p></li>
	<li><p>con <i><b>e, ex, de</b></i> e l’<b>ablativo</b>.</p></li>
</ul>

<p><i>Socrates dictus est sapientissimus <b>omnium hominum</b></i>. / ex omnibus hominibus. «Socrate fu dichiarato il più sapiente di / fra tutti gli uomini.»</p>

<p>Il complemento partitivo si trova espresso, meno frequentemente, anche con <i><b>inter</b></i> o <i><b>apud</b></i> e l’accusativo:</p>

<ul>
	<li><p><i>honestissimus <b>inter suos</b></i> (Cic.), «il più onorato fra i suoi»;</p></li>
	<li><p><i><b>apud Helvetios</b></i> longe nobilissimus (Caes.), «di gran lunga il più nobile fra gli Elvezi».</p></li>
</ul>

<h3>OSSERVAZIONE</h3>

<p>In italiano è facile confondere il superlativo relativo («il più eloquente») col comparativo di maggioranza («più eloquente»); ciò che caratterizza il superlativo relativo è la presenza dell’articolo determinativo, che si può trovare posto davanti all’aggettivo o davanti al nome.</p>

<p>Si osservino i seguenti esempi col superlativo relativo:</p>

<ul>
	<li><p>Demosthenes <b>eloquentissimus</b> oratorum est.  Demostene è il più eloquente degli oratori.</p></li>
	<li><p>Demosthenes orator <b>eloquentissimus</b> omnium est. Demostene è l’oratore più eloquente di tutti.</p></li>
</ul>

<p>Invece col comparativo di maggioranza:</p>

<ul>
	<li><p>Demosthenes <b>eloquentior</b> coaevis oratoribus est. Demostene è più eloquente degli oratori del suo tempo.</p></li>
	<li><p>Demosthenes orator <b>eloquentior</b> Hyperīde est. Demostene è un oratore più eloquente di Iperide.</p></li>
</ul>

<section>
<a href="sillabazione.html">&#171;Regole dell'accento</a>
<a href="index.html">Index</a>
<a href="comparativo_assoluto.html">Comparativo assoluto &#187;</a>
</section>

</div>

</body>
</html>
