<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Proposizioni condizionali"/>
	<title>Proposizioni condizionali</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Domus</a></li>
		<li><a class="navbar" href="index.html">Grammatica</a></li>
	</ul>  
</nav>
 
<article>

<h1>Proposizioni condizionali: il periodo ipotetico</h1>

<p>Il periodo ipotetico è essenzialmente costituito da <b>due proposizioni</b>:</p>

<ul>
	<li><p>una <b>subordinata condizionale</b>, detta pròtasi (= premessa), in cui si enuncia un’ipotesi, una condizione; è introdotta da <i>si</i> («se», «qualora») quando l’ipotesi è affermativa, da <i>nisi, ni, si non</i> («se non») quando è negativa;</p></li>
	
	<li><p>una <b>reggente</b>, detta <b>apòdosi</b> (= conseguenza), che esprime la conseguenza di quanto si è premesso nella pròtasi. Ecco un esempio di periodo ipotetico:</p></li>
</ul>
	
	<table>
	<tr><th>Se dici questo,</th> <th>sbagli.</th></tr>
	<tr><td>subordinata pròtasi</td> <td>reggente apòdosi</td></tr>
	</table>

<p>Secondo la diversa maniera in cui viene presentata la pròtasi, in latino si hanno tre tipi di periodo ipotetico:</p>

<ul>
	<li><p><b>primo tipo</b>, o della realtà: «Se dici questo, sbagli»;</p></li>
	<li><p><b>secondo tipo</b>, o della possibilità: «Se dicessi questo, sbaglieresti» (lo ritengo possibile);</p></li>
	<li><p><b>terzo tipo</b>, o dell’irrealtà: «Se avessi detto questo, avresti mentito» (ma non l’hai detto).</p></li>
</ul>

<p>La protasi è una proposizione condizionale ed è sempre subordinata; l’apodosi, invece, può essere:</p>

<ul>
	<li><p>una <b>proposizione principale</b>; in questo caso si avrà un periodo ipotetico <b>indipendente</b>;</p></li>
	<li><p>una <b>proposizione subordinata</b>, con il verbo all’infinito o al congiuntivo; in questo caso si avrà un periodo ipotetico <b>dipendente</b>.</p></li>
</ul>

<h2>Periodo ipotetico con l’apodosi indipendente</h2>

<ul>
	<li><p><b>PRIMO TIPO</b>, O <b>DELLA REALTÀ</b><br>
Il periodo ipotetico del primo tipo, o della realtà, è quello in cui chi parla o scrive <b>presenta la protasi come un dato reale</b>, di fatto, obbiettivo, da cui consegue necessariamente quanto viene enunciato nell’apodosi. In latino, in esatta corrispondenza con l’italiano, si hanno:</p>

	<ul>
		<li><p>nella <b>protasi tutti i tempi dell’indicativo</b>, secondo il loro uso logico;</p></li>
		<li><p>nell’<b>apodosi tutti i modi delle proposizioni indipendenti</b>: indicativo, imperativo, congiuntivo esortativo, dubitativo, potenziale ecc.</p></li>
	</ul>
	
	<ul>
		<li><p>Si spiritum <b>ducit, vivit</b>. (Cic.) <i>Se respira, è vivo.</i></p></li>
		<li><p>Si <b>vincimus</b>, omnia nobis tuta <b>erunt</b>. (Sall.) <i>Se vinciamo, tutte le cose saranno sicure per noi.</i></p></li>
		<li><p>Si <b>vis</b> amari, <b>ama</b>. (Sen.) <i>Se vuoi essere amato, ama.</i></p></li>
		<li><p>Aegritudinem, si <b>possŭmus, depellamus</b>. (Cic.) <i>Scacciamo l’inquietudine, se possiamo.</i></p></li>
	</ul>

<h4>OSSERVAZIONE</h4>

<p>Quando il soggetto della protasi è indeterminato (il cosiddetto “tu generico”), invece dell’indicativo si ha il congiuntivo. Es.: <i>Vita, <b>si</b> uti <b>scias</b>, longa est</i>. (Sen.) «La vita, se la sai (se si sa) usare, è lunga».</p>

</li>

<li><p><b>SECONDO TIPO</b>, O <b>DELLA POSSIBILITÀ</b><br>
Il periodo ipotetico del secondo tipo, o della possibilità, è quello in cui chi parla o scrive <b>presenta la condizione espressa dalla protasi come possibile</b> a verificarsi nel presente o a essersi verificata nel passato.<br>
In italiano è espresso con «se» e il congiuntivo imperfetto o trapassato nella protasi, il condizionale presente o passato nell’apodosi. In latino si hanno, <b>sia nella protasi sia nell’apodosi</b>:</p>

<ul>
	<li><p>il <b>congiuntivo presente</b>, per la possibilità riferita al presente o al futuro;</p></li>
	<li><p>il <b>congiuntivo perfetto</b>, per la possibilità riferita al passato; il congiuntivo perfetto, comunque, è di uso raro e si trova generalmente nella protasi, con valore relativo rispetto a un presente congiuntivo nell’apodosi.</p></li>
</ul>
	
<ul>
	<li><p>Si quis vos <b>interrŏget</b>, quid <b>respondeatis</b>? (Liv.) <i>Se uno vi interrogasse, che cosa rispondereste?</i></p></li>
	<li><p>Si <b>reticeam</b>, aut superbus aut obnoxius <b>videar</b>. (Liv.) <i>Se tacessi, sembrerei orgoglioso o colpevole.</i></p></li>
	<li><p>Quid <b>opponas</b>, si <b>negem</b> me umquam ad te istas litteras misisse? (Cic.) <i>Cosa ribatteresti, se dicessi che non ti ho mai mandato questa lettera?</i></p></li>
	<li><p>Ego, si a corona <b>relictus sim</b>, non <b>queam</b> dicere. (Cic.) <i>Io, se fossi stato abbandonato dal pubblico, non potrei parlare.</i></p></li>
</ul>

<p>Il periodo ipotetico del secondo tipo è frequentemente impiegato negli <i><b>exempla ficta</b></i> («esempi finti»), cioè gli esempi basati su ipotesi immaginarie e talvolta inverosimili che si introducono per dare maggior forza di persuasione al discorso. Se nel normale periodo ipotetico del secondo tipo la possibilità prospettata nella protasi è ritenuta concreta, realizzabile, gli <i>exempla ficta</i> implicano una possibilità puramente teorica, astratta, ipotizzata come possibile solo da un punto di vista soggettivo, quello di chi parla o scrive.</p>

<ul>
	<li><p>Si quis deus mihi <b>largiatur</b> ut repuerascam, valde recusem. (Cic.) <i>Se un dio mi concedesse di tornar bambino, decisamente rifiuterei.</i></p></li>
	<li><p>Si <b>existat</b> hodie Lycurgus, <b>gaudeat</b>. (Liv.) <i>Se oggi Licurgo tornasse in vita, gioirebbe.</i></p></li>
	<li><p>Si gladium quis apud te sana mente <b>deposuĕrit, repĕtat</b> insaniens, reddere peccatum <b>sit</b>, officium non reddere. (Cic.) <i>Se uno avesse depositato la spada presso di te a mente sana e venisse a riprenderla divenuto pazzo, sarebbe una colpa ridargliela, un dovere non restituirla.</i></p></li>
</ul>

<h4>OSSERVAZIONI</h4>

<ol>
	<li><p>Nell’apodosi del secondo tipo si può trovare il <b>presente indicativo</b> invece del congiuntivo con verbi ed espressioni indicanti <b>necessità, opportunità</b> o <b>convenienenza</b>, come <i>debeo, possum, oportet, opus est, necesse est, iustum est</i> ecc.; questo indicativo si rende in italiano con il cosiddetto <b>falso condizionale</b> (v. par. 38.2.1). Es.: <i>Id ex illis Homericis versibus, si quis non incuriose legat, adminiculari <b>potest</b></i>. (Gell.) «Ciò potrebbe essere convalidato da quei famosi versi di Omero, se uno li leggesse con attenzione». <i>Te neque <b>debent</b> adiuvare, si possint, neque <b>possunt</b>, si velint</i>. (Cic.) «Non dovrebbero aiutarti, se potessero, né potrebbero, se volessero».</p></li>

	<li><p>In italiano il secondo e terzo tipo sono espressi in modo uguale, per cui la distinzione si riferisce soltanto al latino, secondo che la condizione espressa dalla protasi sia ritenuta “possibile” a verificarsi o “irreale”.</p></li>
</ol>

</li>

<li><p><b>TERZO TIPO</b>, O <b>DELL’IRREALTÀ</b><br>
Il periodo ipotetico del terzo tipo, o dell’irrealtà, è quello in cui chi parla o scrive <b>presenta la condizione espressa dalla protasi come irreale</b>, non attuabile o non attuata; ne consegue che anche quanto enunciato nell’apodosi è irrealizzabile. In italiano si hanno gli stessi tempi del secondo tipo, cioè il congiuntivo imperfetto o trapassato nella protasi, il condizionale presente o passato nell’apodosi. In latino, <b>sia nella protasi sia nell’apodosi</b>, si hanno:</p>

<ul>
	<li><p>il <b>congiuntivo imperfetto</b>, per l’irrealtà nel presente;</p></li>
	<li><p>il <b>congiuntivo piuccheperfetto</b>, per l’irrealtà nel passato.</p></li>
</ul>

<ul>
	<li><p>Nisi Alexander <b>essem</b>, ego vero <b>vellem</b> esse Diogĕnes. <i>Io certamente, se non fossi Alessandro, vorrei essere Diogene.</i></p></li>
	<li><p>Divitias nego bonum esse: nam si <b>essent</b>, bonos <b>dacĕrent</b>. (Sen.) <i>Sostengo che la ricchezza non è un bene: infatti, se lo fosse, renderebbe buoni.</i></p></li>
	<li><p>Si <b>occidisset</b>, recte <b>fecisset</b>: sed non occīdit. (Cic.) <i>Se avesse ucciso, avrebbe fatto bene: ma non ha ucciso.</i></p></li>
</ul>

<h4>OSSERVAZIONI</h4>

<ol>
	<li><p>Talvolta, anche per l’irrealtà nel passato, in luogo del piuccheperfetto è frequente l’uso dell’imperfetto congiuntivo, sia nella protasi sia nell’apodosi, specialmente se c’è una sfumatura potenziale. Es.: <i>(In senatum) si tum <b>veniret</b>, me socium suorum consiliorum videre <b>posset.</b></i> (Cic.) «Se fosse venuto allora in senato, avrebbe potuto vedermi in linea con le sue proposte».</p></li>

	<li><p>Nell’<b>apodosi</b> del terzo tipo, invece del congiuntivo piuccheperfetto, si può trovare l’<b>indicativo imperfetto, perfetto o piuccheperfetto</b> nei seguenti casi:</p>
	
		<ul>
			<li><p>con i verbi e le espressioni indicanti <b>necessità, opportunità</b> o <b>convenienenza</b>, come <i>debeo, possum, oportet, opus est, necesse est, iustum est</i> ecc.; questo indicativo si rende in italiano con il cosiddetto <b>falso condizionale</b> (v. par. 38.2.1).</p>
			
		<ul>
			<li><p>Res publica <b>potĕrat</b> esse perpetua, si patriis viveretur institutis. (Cic.) <i>La repubblica sarebbe potuta durare per sempre, se si fosse vissuti secondo le istituzioni patrie.</i></p></li>
		</ul>

<p>Con questi verbi, tuttavia, non è raro trovare anche il <b>congiuntivo</b>. Es.: <i>Quid facere <b>potuissem</b>, nisi eum vitae cursum tenuissem?</i> (Cic.) «Che cosa avrei potuto fare, se non avessi seguito quel sistema di vita?».</p></li>
		</ul>
</li>

	<li><p>con le coniugazioni <b>perifrastiche attiva</b> e <b>passiva</b>;</p>

	<ul>
		<li><p><b>Emendaturus</b>, si licuisset, <b>eram</b>. (Ov.) <i>Avevo l’intenzione di correggere, se mi fosse stato concesso</i>.</p></li>
		<li><p>Si unum diem morati essetis, <b>moriendum</b> omnibus <b>fuit</b>. (Liv.) <i>Se aveste indugiato un sol giorno, sareste dovuti morire tutti.</i></p></li>
	</ul>

<p>Ma con la perifrastica passiva si può trovare anche il congiuntivo: <i>Quid, si <b>moriendum</b> pro patria <b>esset</b>, faceretis</i>? (Liv.) «Cosa fareste, se si dovesse morire per la patria?».</p>
</li>

<li><p>con <i><b>paene</b></i> (raramente <i>prope</i>), «per poco non», «quasi», con cui si usa di norma il perfetto indicativo;</p>

<ul>
	<li><p>Paene in foveam <b>decĭdi</b>, ni (= nisi) hic adesses. (Plaut.) <i>Per poco non sarei caduto nella fossa, se qui non ci fossi stato tu</i>.</p></li>
</ul>
</li>

<li><p>nell’apodosi si può trovare il piuccheperfetto indicativo quando si vuole indicare, con evidenza rappresentativa, che il fatto si stava per verificare, ma non è accaduto per il sopraggiungere di un avvenimento inatteso.</p>

<ul>
	<li><p>Praeclare viceramus, nisi fugientem Lepidus recepisset Antonium. (Cic.) <i>Avremmo vinto splendidamente, se Lepido non avesse accolto Antonio in fuga.</i></p></li>
</ul>
</li>

<li><p>La protasi del periodo ipotetico può essere costituita anche da una proposizione relativa (relativa impropria di natura condizionale), da un <b>participio congiunto</b> o da un <b>ablativo assoluto</b>. Es.: <i>Haec qui videat, nonne cogatur confitēri deos esse</i>? (Cic.) «Chi vedesse (= se uno vedesse) questi fatti, non sarebbe indotto ad ammettere l’esistenza degli dèi?». <i>Hanc <b>adepti</b> victoriam, in perpetuum se fore victores confidebant</i>. (Caes.) «Se avessero conseguito questa vittoria, speravano di essere vincitori per sempre». Quae potest esse vitae iucunditas, <b>sublatis amicitiis</b>? (Cic.) «Che gioia di vivere può esserci, se si tolgono le amicizie?».</p></li>

<li><p>La distinzione tra secondo e terzo tipo spesso è una questione soggettiva: chi parla o scrive indica che una supposizione è per lui possibile o irrealizzabile dal suo punto di vista, anche se la realtà poi si dimostra diversa. Per esempio, un periodo del tipo: «Se dicessi questo, sbaglieresti» appartiene al secondo o al terzo tipo a seconda del giudizio di chi parla o scrive, che tu lo possa dire o no. Altre volte la scelta fra secondo e terzo tipo viene data da circostanze desunte dal contesto. Sono comunque del terzo tipo (a parte gli <i>exempla ficta</i>) i periodi ipotetici che enunciano ipotesi contrarie a fatti naturali o storici in genere, del tipo: «Se non ci fosse il sole» (ma il sole c’è!); «Se Alessandro non fosse morto» (ma Alessandro è morto!); «Se Romolo non avesse fondato Roma» (ma ha fondato Roma!); «Se Cincinnato non fosse stato creato dittatore» (ma è stato creato dittatore!); «Se l’uomo fosse immortale» ecc.</p></li>
</ol>
</ul>

<h2>Periodo ipotetico dipendente con l’apodosi all’infinito</h2>

<p>Quando l’apodosi è una subordinata con il verbo all’infinito, il periodo ipotetico si rende come segue.</p>

<ul>
	<li><p><b>PRIMO TIPO</b>, O <b>DELLA REALTÀ</b><br>
	Nel periodo ipotetico del primo tipo dipendente da un verbo che richieda la costruzione dell’accusativo con l’infinito:</p>
	
	<ul>
		<li><p>l’<b>apodosi</b> ha l’<b>infinito presente, perfetto</b> o <b>futuro</b> secondo il rapporto di tempo con la proposizione reggente da cui dipende;</p></li>
		<li><p>la <b>protasi</b> è una subordinata di 2° grado in dipendenza da un infinito, e ha pertanto il congiuntivo per effetto dell’attrazione modale, secondo le norme della <i>consecutio temporum</i>.</p></li>
	</ul>
	
<p>Nello specchietto seguente presentiamo un raffronto di esempi di periodo ipotetico del primo tipo indipendente e dipendente.</p>

<table>
<tr><th>PRIMO TIPO: APODOSI INDIPENDENTE</th> <th>PRIMO TIPO: APODOSI DIPENDENTE ALL’INFINITO</th></tr>

<tr><td>Si hoc <b>dicis (dixisti), erras</b>. 
<br><i>Se dici (hai detto) questo, sbagli.</i></td> <td>Puto te <b>errare</b>, si hoc <b>dicas (dixĕris)</b>.<br>
													Putabam te <b>errare</b>, si hoc <b>dicĕres (dixisses)</b>.</td></tr>
<tr><td>Si hoc <b>dixisti, erravisti</b>. <br> 
<i>Se hai detto questo, hai sbagliato.</i></td> <td>Puto te <b>erravisse</b>, si hoc <b>dixĕris*</b>.<br>
Putabam te <b>erravisse</b>, si hoc <b>dixisses</b>.</td></tr>

<tr><td>Si hoc <b>dices (dixĕris), errabis</b>.<br>
<i>Se dirai (avrai detto) questo, sbaglierai</i>.</td> <td>Puto te <b>erraturum esse</b>, si hoc <b>dicas (dixĕris)</b>.<br>
Putabam te <b>erraturum esse</b>, si hoc <b>dicĕres (dixisses).</b></td></tr>

</table>

<p>*Si osservi dixĕris, e non dixisses, pur in dipendenza da un tempo storico, per la legge di Reusch (v. par. 43.4.2, nota).</p>

<ul>
	<li><p>Deos didici securum agere aevum, nec, si quid miri <b>faciat</b> natura, deos id ex alto caeli demittere tecto. (Hor.) <i>So bene che gli dèi conducono una vita imperturbabile e che, se la natura fa qualcosa di strano, non sono gli dèi a mandarlo dall’alta volta celeste.</i></p></li>
</ul>

</li>

<li><p><b>SECONDO TIPO</b>, O <b>DELLA POSSIBILITÀ</b><br>
Nel periodo ipotetico del secondo tipo dipendente da un verbo che richieda la costruzione dell’accusativo con l’infinito:</p>

<ul>
	<li><p>l’<b>apodosi</b> ha sempre l’infinito futuro nella forma -<i>urum, -uram, -urum, -uros, -uras, -ura esse</i>;</p></li>
	<li><p>la <b>protasi</b> è al <b>congiuntivo</b>, secondo le norme della <i>consecutio temporum</i>.</p></li>
</ul>

<table>
<tr><th>SECONDO TIPO: APODOSI INDIPENDENTE</th> <th>SECONDO TIPO: APODOSI DIPENDENTE ALL’INFINITO</th></tr>

<tr><td>Si hoc <b>dicas, erres</b>.<br>
<i>Se dicessi questo, sbaglieresti.</i></td> <td>Puto te <b>erraturum esse</b>, si hoc <b>dicas</b>.<br>

Putabam te <b>erraturum esse</b>, si hoc <b>dicĕres</b>.</td></tr>

<tr><td>Si hoc <b>dixĕris</b>, te <b>reprehendamus</b>.<br>
<br><i>Se avessi detto questo, ti riprenderemmo</i>.</td>  <td>Puto nos te <b>reprehensuros esse</b>, si hoc <b>dixĕris</b>.
<br>Putabam nos te <b>reprehensuros esse</b>, si hoc <b>dixisses</b>.</td></tr>

</table>

<ul>
<li><p>Negat Cicero, si <b>duplicetur</b> sibi aetas, <b>habiturum</b> se tempus, quo legat lyricos. (Sen.) <i>Cicerone afferma che, anche se gli fosse raddoppiata la vita, non avrebbe il tempo di leggere i poeti lirici.</i></p></li>
</ul>

<h4>OSSERVAZIONE</h4>

<p>Nel periodo ipotetico del secondo tipo, se il verbo è passivo o privo di participio futuro, nell’apodosi l’infinito futuro è sostituito dalla perifrasi futurum esse ut e il congiuntivo.</p>
</li>

<li><p><b>TERZO TIPO</b>, O <b>DELL’IRREALTÀ</b><br>
Nel periodo ipotetico del terzo tipo dipendente da un verbo che richieda la costruzione dell’accusativo con l’infinito:</p>

<ul>
	<li><p>l’<b>apodosi</b> ha sempre l’<b>infinito futuro</b> nella forma -<i>urum, -uram, -urum, -uros, -uras, -ura fuisse</i>;</p></li>
	<li><p>la <b>protasi</b> ha il <b>congiuntivo</b> con gli stessi tempi che avrebbe se il periodo fosse indipendente, cioè l’<b>imperfetto</b> o il <b>piuccheperfetto</b>, sia in dipendenza da un tempo principale (si tratta di un’eccezione alle norme della <i>consecutio temporum</i>), sia in dipendenza da un tempo storico.</p>
</ul>

<table>
<tr><th>TERZO TIPO: APODOSI INDIPENDENTE</th> <th>TERZO TIPO: APODOSI DIPENDENTE ALL’INFINITO</th></tr>

<tr><td>Cato, nisi <b>impediretur</b>, sententiam <b>dicĕret</b>.<br>
<i>Catone, se non fosse impedito, direbbe il suo parere.</i> <td>Cato dixit (dicit) se sententiam <b>dicturum fuisse</b>, nisi <b>impediretur</b>.</td></tr>

<tr><td>Cato, nisi <b>impeditus esset</b>, sententiam <b>dixisset</b>.<br>
<i>Catone, se non fosse stato impedito, avrebbe detto il suo parere.</i></td> <td>Cato dixit (dicit) se sententiam <b>dicturum fuisse</b>, nisi <b>impeditus esset</b>.</td></tr>

</table>

<ul>
	<li><p>Caesar dixit aliam sententiam se <b>dicturum fuisse</b>, nisi propinquitate <b>impediretur</b>. (Cic.) <i>Cesare disse che, se non ne fosse impedito dalla parentela, avrebbe espresso un altro parere.</i></p></li>

	<li><p>Gellius dixit si ego consul, cum fui, non <b>fuissem</b>, rem publicam fundĭtus interituram fuisse. (Cic.) <i>Gellio disse che se io non fossi stato console, quando lo fui, lo Stato sarebbe crollato dalle fondamenta.</i></p></li>
</ul>

<h4>OSSERVAZIONI</h4>

<ol>
	<li><p>Nel periodo ipotetico del terzo tipo, se il verbo è passivo o privo di participio futuro, nell’apodosi si ricorre alla perifrasi <i><b>futurum fuisse ut</b></i> e il <b>congiuntivo imperfetto</b>. Es.: <i>Nisi eo ipso tempore nuntii de Caesaris victoria essent allati, existimabant plerīque futurum fuisse, uti (oppidum) amitteretur</i>. (Caes.) «Se in quello stesso momento non fosse stato portato l’annuncio della vittoria di Cesare, i più stimavano che la città sarebbe stata perduta». <i>Puto, si dux milites hortatus esset, <b>futurum fuisse</b> ut periculum non timerent</i>. «Credo che, se il comandante avesse esortato i soldati, non avrebbero temuto il pericolo».</p></li>
	
	<li><p>Nell’apodosi all’infinito del terzo tipo, i verbi e le espressioni indicanti necessità o convenienza si rendono con l’<b>infinito presente</b> per l’irrealtà nel presente (<i><b>posse, debere, velle, oportēre, facile esse, moriendum esse</b></i>), con l’infinito perfetto per l’irrealtà nel passato (<i><b>potuisse, debuisse, voluisse, oportuisse, facile fuisse, moriendum fuisse</b></i>). In italiano questi infiniti si rendono con il falso condizionale (v. par. 38.2.1). Es.: <i>Credo, nisi Caesar impediretur, sententiam dicere <b>posse</b></i>. «Credo che Cesare, se non fosse impedito, potrebbe dire il suo parere». <i>Credo, nisi Caesar impeditus esset, sententiam dicere <b>potuisse</b></i>. «Credo che Cesare, se non fosse stato impedito, avrebbe potuto dire il suo parere».</p></li>
</ol>

</ul>

<h2>Periodo ipotetico dipendente con l’apodosi al congiuntivo</h2>

<p>Quando l’apodosi è una subordinata con il verbo al congiuntivo, il periodo ipotetico si rende come segue.</p>

<ul>
	<li><p><b>PRIMO E SECONDO TIPO, DELLA REALTÀ</b> E <b>DELLA POSSIBILITÀ</b>
Nei periodi ipotetici del primo e del secondo tipo dipendenti da un verbo che richieda il congiuntivo <b>sia la protasi sia l’apodosi</b> hanno il <b>congiuntivo</b>, nei tempi richiesti dalle norme della <i>consecutio temporum</i>; pertanto, per renderli correttamente in italiano sarà necessario prestare grande attenzione al contesto</p>

<table>

<tr><th>PRIMO TIPO: APODOSI INDIPENDENTE</th> <th>PRIMO TIPO: APODOSI DIPENDENTE AL CONGIUNTIVO</th></tr>

<tr><td>Si hoc <b>dicis (dixisti), erras</b>. <i>Se dici (hai detto) questo, sbagli.</i> </td> <td>Non dubito quin, si hoc <b>dicas (dixĕris), erres</b>. <br>Non dubitabam quin, si hoc <b>dicĕres (dixisses), errares</b>.</td></tr>

<tr><td>Si hoc <b>dixisti, erravisti</b>. <i>Se hai detto questo, hai sbagliato.</i></td> <td>Non dubito quin, si hoc <b>dixĕris*, erravĕris</b>.<br>Non dubitabam quin, si hoc <b>dixisses, erravisses</b>.</td></tr>

<tr><td>Si hoc <b>dices, errabis</b>. <br><i>Se dirai questo, sbaglierai</i>.</td> <td>Non dubito quin, si hoc <b>dicas, erraturus sis</b>.<br>
Non dubitabam quin, si hoc <b>dicĕres, erraturus esses</b>.</td></tr>
</table>

<p>*Si osservi <i>dixĕris</i>, e non <i>dixisses</i>, pur in dipendenza da un tempo storico, per la legge di Reusch (v. par. 43.4.2, nota).</p>

<table>
<tr><th>SECONDO TIPO: APODOSI INDIPENDENTE</th> <th>SECONDO TIPO: APODOSI DIPENDENTE AL CONGIUNTIIVO</th></tr> 

<tr><td>Si hoc <b>dicas (dixĕris), erres</b>.<br>
<i>Se dicessi (avessi detto) questo, sbaglieresti.</i></td>

<td>Non dubito quin, si hoc <b>dicas (dixĕris), erres</b>.<br>
Non dubitabam quin, si hoc <b>dicĕres (dixisses), errares</b>.</td></tr>
</table>

<ul>
	<li><p>Multi etiam dolorem saepe perpetiuntur, ne, si id non <b>faciant, incĭdant</b> in maiorem. (Cic.) <i>Molti spesso sopportano anche il dolore, per non cadere in uno maggiore, se non lo fanno.</i></p></li>
	
	<li><p>Neminem laudare ausus est, verĭtus ne multos <b>offenderet</b>, si paucos <b>excerpsisset</b>. (Tac.) <i>Non osò fare le lodi di nessuno, temendo di offendere molti, se ne avesse scelto pochi.</i></p></li>
	
	<li><p>Qui (= quomŏdo) possum non cupere verum invenire, cum <b>gaudeam</b> si simile veri quid <b>invenĕrim</b>? (Cic.) <i>Come posso non desiderare di trovare il vero, dal momento che godo se ho trovato qualcosa di verosimile?</i></p></li>
</ul>

</li>

<li><p><b>TERZO TIPO</b>, O <b>DELL’IRREALTÀ</b><br>
Il periodo ipotetico del terzo tipo dipendente da un verbo che richieda il congiuntivo presenta, <b>sia nella protasi sia nell’apodosi</b>, gli stessi tempi che avrebbe se fosse indipendente, e cioè il <b>congiuntivo imperfetto</b> e <b>piuccheperfetto</b>, in dipendenza sia da un tempo storico sia da un tempo principale (si tratta di un’eccezione alle norme della <i>consecutio temporum</i>); tuttavia negli autori l’<b>apodosi</b> si presenta spesso nella forma della <b>perifrastica attiva con <i>fuĕrim</i></b>, sempre che il verbo sia attivo e abbia il participio futuro.</p>

<table>
<tr><th>TERZO TIPO: APODOSI INDIPENDENTE</th> <th>TERZO TIPO: APODOSI DIPENDENTE AL CONGIUNTIVO</th></tr>
<tr><td>Cato, nisi impediretur, sententiam <b>dicĕret</b>. <i>Catone, se non fosse impedito, direbbe il suo parere.</i></td> <td>Non dubito (non dubitabam...) quin Cato, nisi impediretur, sententiam diceret.</td></tr>
<tr><td>Cato, nisi impeditus esset, sententiam dixisset. <br> <i>Catone, se non fosse stato impedito, avrebbe detto il suo parere.</i></td> <td>Non dubito (non dubitabam...) quin Cato, nisi impeditus esset, sententiam dixisset (o meglio: dicturus fuĕrit).</td></tr>
</table>

<ul>
	<li><p>Adeo citato agmine ducti sunt, ut, si viā rectā issent, haud dubie adsecuturi fuĕrint. (Liv.) <i>Furono condotti a marce così rapide che, se fossero andati per la via retta, certamente li avrebbero raggiunti.</i></p></li>
	
	<li><p>Dedit hic mihi beneficium, sed tam tarde dedit, ut plus praestaturus fuĕrit, si cito negasset (= negavisset). (Sen.) <i>Costui mi fece il piacere, ma lo fece così tardi, che mi avrebbe dato di più se me lo avesse negato subito.</i></p></li>
</ul>

<h4>OSSERVAZIONI</h4>

<ol>
	<li><p>Nell’apodosi del terzo tipo, invece del congiuntivo piuccheperfetto si trova spesso il congiuntivo perfetto con i verbi e le espressioni che indicano necessità e convenienza (potuĕrim, debuĕrim, voluĕrim, oportuĕrit, facile fuĕrit, moriendum fuĕrit). Es.: Haud dubium fuit quin, nisi ea mora intervenisset, castra Punica eo die capi potuĕrint. (Liv.) «Non ci fu dubbio che, se non fosse intervenuto quell’indugio, quel giorno l’accampamento cartaginese sarebbe potuto essere preso».</p></li>
	<li><p>Talvolta nelle interrogative indirette dipendenti da un tempo storico, l’apodosi invece della coniugazione perifrastica attiva con fuĕrim ha la forma con fuissem. Es.: Apparuit quantam excitatura molem vera fuisset clades, cum vanus rumor tantas procellas excitavisset (Liv.). «Apparve chiaro quanto grande disastro avrebbe causato una vera sconfitta, quando una falsa notizia aveva suscitato tanto scompiglio».</p></li>
</ol>

</ul>

<h2>Uso delle negazioni <i>nisi, si non, si minus, sin</i> nelle proposizioni condizionali</h2>

<ul>
	<li><p>La differenza tra <i><b>nisi</b></i> e <i><b>si non</b></i> («se non») in molti casi è irrilevante; in genere, però, mentre <i>nisi</i> nega l’intera frase, si non invece nega un solo termine della frase, specialmente quando c’è opposizione o antitesi.</p>
	
	<ul>
		<li><p>Parvi sunt foris arma, <b>nisi</b> est consilium domi. (Cic.) <i>Valgono poco le armi fuori dalla patria, se non c’è saggezza in patria.</i></p></li>
		<li><p><b>Si</b> supremus ille dies non exstinctionem, sed commutationem affert loci, quid optabilius? (Cic.) <i>Se l’ultimo giorno porta non l’annullamento, ma un mutamento di luogo, che c’è di meglio?</i></p></li>

		<li><p><b>Nisi</b> forte es iam defessus et <b>si</b> tibi <b>non</b> graves sumus, refer ad illa. (Cic.) <i>Se per caso non sei già stanco e se non ti siamo molesti, passa a trattare quegli argomenti.</i></p></li>
	</ul>
</li>

	<li><p><i><b>Si minus</b></i>, «se no», è usato per introdurre una contrapposizione priva di verbo.</p>
	
	<ul>
		<li><p>Quod si assecutus sum, gaudeo; <b>si minus</b>, hoc tamen me consōlor, quod venies. (Cic.) <i>Se ho ottenuto questo, ne godo; se no, di questo tuttavia mi consolo, che verrai.</i></p></li>
	</ul>

	<li><p><i><b>Sin</b></i>, «ma se», «se al contrario», «se invece», è usato per introdurre una seconda ipotesi contraria alla precedente; è spesso unito ad <i><b>autem</b></i>, nel nesso <i><b>si autem, sin autem</b></i>.</p>
	
	<ul>
	<li><p>Si domi sum, foris est animus; <b>sin</b> foris sum, animus domi est. (Plaut.) <i>Se sono in casa, la mia mente è fuori; se invece sono fuori, la mia mente è in casa.</i></p></li>
	</ul>
</li>
</ul>

<h4>OSSERVAZIONI</h4>

<ol>
	<li><p>Si usa sempre <i>nisi</i>:</p>
	
	<ul>
		<li><p>nelle espressioni parentetiche come <i>nisi fallor, nisi me fallit</i> («se non m’inganno»), <i>nisi molestum est</i> («se non è molesto») ecc.;</p></li>
		<li><p>nelle formule di scongiuro del tipo: <i>perĕam, moriar, ne salvus sim, nisi...</i> («possa io perire, se non...»);</p></li>
		<li><p>con senso eccettuativo, in espressioni del tipo: <i>Nihil aliud fecerunt <b>nisi</b> rem detulerunt</i>. (Cic.) «Non fecero altro che (se non) riferire la cosa».</p></li>
	</ul>
	
	<li><p><i>Nisi</i> può essere usato con valore di si non per negare un solo termine della proposizione, mentre si non non è mai usato con valore di nisi.</p></li>

		<li><p>Si non è spesso usato per introdurre, con lo stesso verbo, un’ipotesi negativa, contrapposta a una positiva. Es.: <i>O miserum te <b>si</b> intelligis, miseriorem <b>si non</b> intelligis</i>. «Misero te se comprendi, ancor più misero se non comprendi».</p></li>
		
		<li><p>Nisi accompagnato da avverbi come vero, forte (<i><b>nisi vero, nisi forte</b></i>, «tranne che», «salvo che») conferisce all’espressione senso ironico. Es.: <i>Nemo saltat sobrius, <b>nisi forte</b> insanit</i>. (Cic.) «Nessuno si mette a ballare da sobrio, salvo che non sia impazzito».</p></li>
</ol>
		
<h2>Proposizioni ipotetiche restrittive introdotte da <i>dum, modo, dummŏdo</i></h2>

<p>Una forma particolare di proposizioni condizionali sono le ipotetiche con senso restrittivo, che esprimono la condizione necessaria o desiderata perché l’enunciato della reggente possa attuarsi. Sono introdotte da <i><b>dum, modo, dummŏdo (o dum modo)</b></i>, «purché», «solo che», «pur di», e hanno il verbo al congiuntivo, secondo le norme della consecutio temporum; la loro negazione è <i><b>ne (dum ne, modo ne, dummŏdo ne</b></i>).</p>

<ul>
	<li><p>Odĕrint, <b>dum metuant</b>. (Cic.) <i>Mi odino pure, purché mi temano.</i></p></li>
	<li><p><b>Dum modo</b> morata recte <b>veniat</b>, dotata est satis. (Plaut.) <i>Purché venga da me con un buon carattere, è sufficientemente dotata.</i></p></li>
	<li><p>Poterĭmus autem, <b>adnitamur modo</b>. (Sen.) <i>E ci riusciremo, solo che facciamo uno sforzo</i>.</p></li>
</ul>

<h4>OSSERVAZIONE</h4>

<p>Anche la congiunzione avversativa <i><b>nedum</b></i>, «non che», «tanto meno», «figurarsi se...», costruita col congiuntivo introduce una proposizione subordinata assimilabile a un’ipotetica restrittiva. Es.: <i>Vix in ipsis tectis et oppidis frigus vitatur, <b>nedum</b> in mari et in via <b>sit</b> facile abesse ab iniuria temporis</i>. (Cic.) «A stento si riesce a evitare il freddo nelle stesse case e nelle città, tanto meno (figurarsi se) in mare e in viaggio è facile sottrarsi all’ingiuria del tempo».</p>

<section aria-label="End">
<a href="proposizioni_consecutive.html">&#171; Proposizioni consecutive</a>
<a href="index.html">Index</a>
<a href="proposizioni_concessive.html">Proposizioni concessive &#187;</a>
</section>

</article>

</body>
</html>
