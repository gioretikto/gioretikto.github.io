<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Suddivisione dei numerali"/>
    <title>Suddivisione dei numerali</title>
    <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
      
<div class="content">
 
<h1>Suddivisione dei numerali</h1>

<p>I numerali possono essere usati in funzione di sostantivo (es.: “il tre” è un numero perfetto), di aggettivo (es.: fare “quattro” passi; sedere in “terza” fila), di pronome (es.: Remo vide sei avvoltoi, Romolo ne vide “dodici”) o di avverbio (es.: “due volte” al mese). In latino i numerali si suddividono in quattro gruppi, caratterizzati da specifiche funzioni; abbiamo quindi i numerali:
n cardinali, che indicano una precisa quantità numerica; sono detti così perché costituiscono il “cardine” della numerazione, cioè sono alla base di ogni altro tipo di numero; rispondono alla domanda: “quanti?” (in latino: <i><b>quot</b></i>?). Es.: <i>Romae fuerunt <b>septem</b> reges</i>. «A Roma ci furono sette re»;</p>

<li><p><b>ordinali</b>, che indicano la posizione di un elemento all’interno di una successione, di una serie ordinata, di un gruppo; sono gli aggettivi dei numeri cardinali; hanno perfetta corrispondenza con gli ordinali italiani, e rispondono alla domanda: “a quale posto?”, “in quale posizione?” (in latino: <i><b>quotus?, quota?, quotum?</b></i>). Es.: <i>Tarquinius Superbus <b>septimus</b> rex Romanorum fuit</i>. «Tarquinio il Superbo fu il settimo re dei Romani»;</p></li>

<li><p><b>distributivi</b>, che indicano il modo di ripartizione di una quantità, cioè la quantità spettante a ciascuno o da distribuire per volta; rispondono alla domanda: “quanti per ciascuno?”, “quanti alla volta?” (in latino: <i><b>quotēni?, quotēnae?, quotēna?</b></i>); non hanno corrispondenza con l’italiano, che li rende con i cardinali + le locuzioni “(per) ciascuno”, “per, alla volta”. Es.: <i>Imperator militibus <b>quinos</b> denarios dedit</i>. «Il comandante diede ai soldati cinque denari per ciascuno»;</p></li>

<li><p><b>avverbi numerali</b>, che indicano quante volte avviene una determinata azione; rispondono alla domanda: “quante volte?” (in latino: <i><b>quotiens</b></i>?); anche questi numerali non hanno corrispondente in italiano, che li rende col numerale cardinale + la locuzione “volte”. Es.: <i>Vespasianus <b>tricies</b> cum hoste conflixit</i>. «Vespasiano combatté trenta volte contro i nemici».</p></li>

</ol>

<h3>OSSERVAZIONE</h3>

<p>Se l’espressione “una volta” significa “un tempo” (nel passato), va resa con <i>olim</i>.</p>

<section>
<a href="particolarità_comp_sup.html.html">&#171;Particolarità nella formazione del comparativo e del superlativo</a>
<a href="index.html">Index</a>
<a href="numerali.html">Numerali &#187;</a>
</section>

</div>
</body>
</html>
