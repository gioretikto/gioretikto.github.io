<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Il vocativo"/>
  <title>Il vocativo</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
   
<div class="content">

<h1>Il vocativo</h1>

<p>Il vocativo (da <i>vocare</i>, «chiamare») si usa in latino per rivolgere la parola a qualcuno, quindi è i l<b>caso del complemento di vocazione e degli elementi che a esso si riferiscono</b>: attributo, apposizione, predicativo; talvolta è preceduto anche dall’interiezione o e meno frequentemente da pro, io, heus ecc. L’enunciato espresso col vocativo può essere considerato autonomo e compiuto, avulso dal resto della frase: per questo il vocativo è sempre racchiuso dalla virgola, sia che si trovi all’inizio, sia che si trovi inserito nella frase.</p>

<ul>
	<li><p>O <b>Brute</b>, ubi es? (Cic.) <i>O Bruto, dove sei?</i></p></li>
	<li><p>Heus, <b>Staphyla</b>, ostium apĕri. (Plaut.) <i>Ehi, Stafila, apri la porta.</i></p></li>
	<li><p><b>Fortunate senex</b>, ergo tua rura manebunt. (Verg.). <i>O vecchio fortunato, dunque i campi rimarranno tuoi.</i></p></li>
</ul>

<p>Il vocativo non ha desinenze proprie, usa quelle del nominativo, tranne che nei nomi in -<i>us</i> della seconda declinazione (<i>lupus / lupe, filius / fili</i>. Si osservi, negli esempi che seguono, come alle forme del vocativo si alternino quelle del nominativo.</p>

<ul>
	<li><p>Audi tu, <b>populus Albanus</b>. (Liv.) <i>Ascolta tu, o popolo di Alba Longa.</i></p></li>
	<li><p>Da, <b>meus ocellus, mea rosa, mi anime, mea voluptas, Leonida</b>, argentum mihi. (Plaut.) <i>Dammi il denaro, o Leonida, luce dei miei occhi, rosa mia, anima mia, gioia mia.</i></p></li>
	
<p>Il <b>complemento di vocazione</b> non va confuso con l’esclamazione; esso indica la persona o la cosa a cui rivolgiamo il discorso, può essere preceduto dall’interiezione ed è caratterizzato dalla virgola, mentre il complemento esclamativo indica la persona o la cosa verso la quale si esprime un sentimento di gioia, dolore, meraviglia, sdegno ecc., può essere preceduto dall’interiezione ed è caratterizzato dal punto esclamativo. Es.: <i>Heu <b>me miserum</b></i>! (Plaut.) «Oh, me infelice!». <i>O <b>vir fortis</b>!</i> «Che uomo valoroso!». Sul complemento esclamativo v. par. 30.6.3.</p>

<section>
<a href="videor_costruzione.html">&#171; Costruzione del verbo videor</a>
<a href="index.html">Index</a>
<a href="accusativo.html">Accusativo &#187;</a>
</section>

</div>

</body>
</html>
