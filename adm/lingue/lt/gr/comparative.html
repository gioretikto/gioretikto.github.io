<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Proposizioni comparative"/>
  <title>Proposizioni comparative</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
 
<div class="content">

<h1>Proposizioni comparative</h1>

<p>Le proposizioni comparative stabiliscono un <b>paragone</b>, un <b>confronto tra due pensieri</b>; svolgono nel periodo la funzione che nella proposizione è svolta dal <b>secondo termine di paragone</b>. Si osservino i due esempi a confronto:</p>

<p>Venia potior est, &emsp;&emsp; <b>quam ultio</b>. (2° TERM . DI PARAGONE) &emsp;→ &emsp;Potius est ignoscere &emsp;→&emsp; <b>quam ulcisci.</b> (PROP. COMPARATIVA)</p>
<p><i>Il perdono è migliore della vendetta. È meglio perdonare che vendicarsi</i>.</p>

<p>A seconda del tipo di paragone che introducono, le proposizioni comparative si suddividono in:</p>

<ul>
	<li><p><b>comparative reali</b>, se il paragone è tra due fatti reali, oggettivi; in questo caso la comparazione può essere di maggioranza, di minoranza, di uguaglianza, di somiglianza e differenza; il verbo è all’<b>indicativo</b>;</p></li>
	
	<li><p><b>comparative ipotetiche</b> o <b>suppositive</b>, se il paragone è formulato come ipotesi; il verbo è al <b>congiuntivo</b>.</p></li>
</ul>

<h2>Comparative reali</h2>

<p>Nelle <b>comparazioni di maggioranza</b> e <b>di minoranza</b> la proposizione comparativa che costituisce il secondo termine di paragone è introdotta da <i><b>quam</b></i> («che», «che non», «di quanto non», «di quello che») ed è preceduta nella reggente da un aggettivo o un avverbio di grado comparativo. Il verbo è generalmente all’<b>indicativo</b> oppure <b>nello stesso modo</b> (e talvolta tempo) <b>in cui è espresso il primo termine di paragone</b>, cioè il predicato della reggente.</p>

<ul>
	<li><p>Illis temporibus fortius boni pro libertate loquebantur <b>quam pugnabant</b>. (Nep.) <i>A quei tempi i buoni parlavano con maggior vigore di quanto non combattessero in difesa della libertà.</i></p></li>
	<li><p>Plura dixi <b>quam</b> ratio <b>postulabat</b>. (Cic.) <i>Parlai più a lungo di quanto non richiedesse la ragione.</i></p></li>
	<li><p>Peiores morimur <b>quam nascimur</b>. (Sen.) <i>Moriamo (si muore) peggiori di come nasciamo (si nasca).</i></p></li>
	<li><p>Timolĕon parere legibus <b>quam imperare</b> patriae satius duxit. (Nep.) <i>Timoleonte giudicò preferibile ubbidire alle leggi che comandare alla patria.</i></p></li>
</ul>

<h4>OSSERVAZIONI</h4>

<ol>
	<li><p>Nelle comparative introdotte da <i><b>magis... quam</b></i> («più che») e <i><b>potius</b></i> (o <i>melius</i>) ... <i><b>quam</b></i> («più che», «piuttosto che, di») il verbo della comparativa si rende <b>nello stesso modo e tempo della reggente</b> (in italiano, invece, per lo più va all’infinito).</p>
	
	<ul>
		<li><p><b>Contemnebat potius</b> litteras <b>quam nesciebat</b>. (Tac.) <i>Più che ignorare, disprezzava la cultura letteraria.</i></p></li>
		<li><p>Quod deest flagito potius quam laudo quod est. (Cic.) <i>Chiedo quello che non c’è, più che lodare quello che c’è.</i></p></li>
		<li><p>Di <b>magis distulēre</b> (= distulerunt) <b>quam prohibuēre</b> (= prohibuerunt) imminentem pestem. (Liv.) <i>Gli dèi, più che stornare, rinviarono l’imminente rovina.</i></p></li>
	</ul>
	
<p>Si ha invece il <b>congiuntivo obliquo</b> quando la comparativa esprime un’alternativa possibile, una scelta rispetto a quanto enunciato dalla reggente.</p>

<ul>
	<li><p>Depugna potius quam servias. (Cic.) <i>Combatti, piuttosto che diventare schiavo.</i></p></li>
	<li><p>Zeno omnia tormenta perpessus est, <b>potius quam</b> conscios <b>indicaret</b>. (Cic.) <i>Zenone soffrì ogni tormento, piuttosto di svelare i complici.</i></p></li>
</ul>
</li>

	<li><p>Sono proposizioni comparative (di tipo consecutivo) anche quelle introdotte in italiano da espressioni del tipo: «troppo grande per / perché...», con cui si indica una sproporzione tra due fatti; in latino sono rese con <i>maior quam ut, o maior quam qui, quae, quod</i> e il congiuntivo (v. par. 35.3.5). Es.: <i><b>Maior</b> sum et ad maiora genitus <b>quam ut</b> mancipium sim mei corporis</i>. (Sen.) «Sono troppo grande e generato
per cose troppo elevate perché io diventi schiavo del mio corpo».</p>

<p>Le proposizioni <b>comparative di uguaglianza</b> sono introdotte da congiunzioni, pronomi, aggettivi o avverbi che sono in correlazione con pronomi, aggettivi o avverbi della proposizione reggente, secondo il seguente prospetto:</p>

<p>eo...  quo &emsp; &emsp; sic... quemadmŏdum</p>
<p>ita... ut, sicut &emsp; &emsp; talis... qualis</p> 
<p>sic...  ut, velut &emsp; &emsp; tam... quam </p>
<p>tanti...  quanti &emsp; &emsp; tot... quot </p>
<p>tanto... quanto &emsp; &emsp; totiens... quotiens</p>
<p>tantum... quantum &emsp; &emsp; ecc.</p>

<p>Il verbo è all’<b>indicativo</b>, generalmente con gli stessi tempi dell’italiano.</p>

<ul>
	<li><p>Nemo <b>tam</b> pauper vivit <b>quam natus est</b>. (Sen.) <i>Nessuno vive tanto povero quanto è nato.</i></p></li>
	<li><p><b>Ut</b> sementem fecĕris, <b>ita metes</b>. (Cic.) <i>Come seminerai (avrai seminato), così mieterai.</i></p></li>
	<li><p><b>Ut</b> magistratibus leges, <b>ita</b> populo <b>praesunt</b> magistratus. (Cic.) <i>Come le leggi presiedono ai magistrati, così i magistrati al popolo.</i></p></li>
</ul>

<h4>OSSERVAZIONE</h4>

<p><i><b>Ut</b></i> e <i><b>velut</b></i>, quando non hanno il correlativo <i>sic</i> nella reggente, introducono singoli termini o intere proposizioni e possono avere:</p>

<ul>
	<li><p>valore esemplificativo («come, per esempio»). Es.: <i>Aliae quoque artes minores habent multiplicem materiam, <b>velut architectonice</b></i>. (Quint.) «Anche altre arti minori hanno molteplice oggetto, come per esempio l’architettura»;</p></li>
	
	<li><p>valore dichiarativo («dato che», «in quanto», «come è da aspettarsi da»). Es.: <i>Diogĕnes, <b>ut Cynicus</b>, proĭci se iussit inhumatum</i>. (Cic.) «Diogene, da cinico qual era (cinico com’era), ordinò di essere lasciato senza sepoltura»;</p></li>
	
	<li><p>valore limitativo («rispetto a», «limitatamente a»). Es.: <i>Multae etiam (erant in Fabio), <b>ut in homine Romano</b>, litterae</i>. (Cic.) «Fabio aveva anche molta cultura, per un uomo romano».</p></li>
</ul>

<p>Le proposizioni <b>comparative di somiglianza</b> e <b>differenza</b> sono introdotte da ac o atque e l’<b>indicativo</b> in dipendenza da <b>aggettivi</b> e <b>avverbi</b> indicanti somiglianza o diversità, come <i>similis, dissimilis, aequus, par, idem, alius, contrarius, oppure similiter, pariter, proinde, perinde, aeque, aliter, secus</i> («diversamente»), <i>contra, iuxta</i> («ugualmente», «altrettanto») ecc.</p>

<ul>
	<li><p>Non dixi <b>secus ac sentiebam</b>. (Cic.) <i>Non parlai diversamente da come pensavo.</i></p></li>
	<li><p><b>Contra</b> est <b>ac dicitis</b>. (Cic.) <i>È il contrario di quello che dite.</i></p></li>
	<li><p>Tibi, <b>proinde ac merēre</b> (= mereris), summas habeo gratias. (Plaut.) <i>Ti ringrazio moltissimo, come meriti</i>.</p></li>
</ol>

<h4>OSSERVAZIONI</h4>

<ol>
	<li><p>Se nella reggente ci sono <i>aliter, contra</i> e <i>secus</i> («diversamente»), la comparativa può essere introdotta anche da <i>quam</i>. Se nella reggente c’è il costrutto <i><b>nihil aliud</b></i>, «null’altro», la comparativa è introdotta da nisi, «che» (o anche quam), e ha il verbo nello stesso modo e tempo della reggente. Es.: <i>Nihil aliud <b>fecerunt, nisi</b> rem <b>detulerunt</b></i>. (Cic.) «Non fecero altro che riferire la cosa».</p></li>
	
	<li><p>Con <i><b>idem</b></i>, la proposizione comparativa può essere introdotta anche dal pronome relativo <i><b>qui, quae, quod</b></i> nel caso voluto dalla funzione logica. Es.: <i>Nemo nostrum <b>idem</b> est in senectute, <b>qui</b> (opp. ac) <b>fuit</b> iuvenis</i>. (Sen.) «Nessuno di noi da vecchio è lo stesso di quello che è stato da giovane».</p></li>
</ol>

<h2>Comparative ipotetiche o suppositive</h2>

<p>Le comparative ipotetiche o suppositive <b>esprimono un paragone sotto forma di ipotesi</b>; in italiano sono introdotte dalle locuzioni «come se», «quasi che», «non altrimenti che se».<br>
In latino sono rese con <i><b>velut, velut si, ut si, aeque ac si, non secus ac si, quasi, tamquam, tamquam si</b></i> ecc. e il verbo al <b>congiuntivo</b>, generalmente secondo le norme della <i>consecutio temporum</i>. </p>

<ul>
	<li><p>Sic vive cum hominibus, <b>tamquam</b> deus <b>videat</b>, sic loquĕre cum deo, <b>tamquam</b> homines audiant. (Sen.) <i>Vivi con gli uomini 	come se il dio ti vedesse, parla col dio come se gli uomini ti ascoltassero.</i></p></li>

	<li><p>Reges sic saeviunt, <b>quasi</b> iniuriam accepĕrint. (Sen.) <i>I re incrudeliscono come se avessero ricevuto un torto.</i></p></li>

	<li><p>Coepti inde ludi, <b>velut</b> ea res nihil ad religionem <b>pertinuisset</b>. (Liv.) <i>Erano stati poi iniziati i ludi, come se quel fatto non avesse riguardato per nulla la cerimonia religiosa.</i></p></li>
</ul>

<h4>OSSERVAZIONI</h4>

<ol>
	<li><p>Quando l’ipotesi enunciata nella comparativa ipotetica è irreale, specialmente dopo <i>ut si, velut si, tamquam si, quasi si</i>, si trova il <b>congiuntivo imperfetto</b> o <b>piuccheperfetto</b> anche in dipendenza da un tempo principale (cioè i tempi del periodo ipotetico dell’irrealtà).</p>
	
	<ul>
		<li><p>Sic animati esse debetis ut si pater <b>adesset</b>. (Cic.) <i>Dovete avere gli stessi sentimenti, come se vostro padre fosse presente.</i></p></li>
		<li><p>Educavit <b>quasi si esset</b> ex se <b>nata</b>. (Plaut.) <i>La educò come se fosse sua figlia.</i></p></li>
	</ul>

<li><p>Talvolta <i><b>quasi, quasi vero</b></i> introducono proposizioni comparative con senso ironico. Es.: <i>Stultissimum est in luctu capillum sibi evellere, <b>quasi</b> calvitio maeror levetur</i>. (Cic.) «È cosa stoltissima nel dolore strapparsi i capelli, come se con la calvizie si potesse alleviare il dolore».</p></li>

<li><p><i><b>Quasi, ut, sicut</b></i> seguiti da un participio congiunto o da un ablativo assoluto introducono una comparativa in forma implicita. Es.: <i>Nero, <b>quasi offensus</b> deformitate veterum aedificiorum, incendit urbem</i>. (Svet.) «Nerone, come se fosse disgustato dalla bruttezza dei vecchi edifici, fece incendiare la città». <i>Hostes, <b>sicuti exploratā victoriā</b>, scalis vallum ascendere coeperunt</i>. (Caes.) «I nemici, come se la vittoria fosse ormai scontata, cominciarono a salire il vallo con le scale».</p></li>

<li><p>Può aver valore di comparativa ipotetica la relativa introdotta da <i><b>ut qui, quasi qui</b></i> e il <b>congiuntivo</b>. Es.: <i>Trepidare (inf. storico) dux, <b>ut qui</b> hostes numquam <b>vidisset</b>.</i> (Liv.) «Il comandante si agitava, come se non avesse mai visto dei nemici».</p></li>
</ol>

<section aria-label="End">
<a href="proposizioni_concessive.html">&#171; Proposizioni concessive</a>
<a href="index.html">Index</a>
<a href="proposizioni_aggettive.html">Proposizioni aggettive &#187;</a>
</section>

</div>

</body>
</html>
