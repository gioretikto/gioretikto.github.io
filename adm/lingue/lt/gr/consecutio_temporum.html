<!DOCTYPE html>
<html>
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Consecutio tempŏum"/>
	<title>Consecutio tempŏrum</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Domus</a></li>
		<li><a class="navbar" href="index.html">Grammatica</a></li>
	</ul>
</nav>

<article>

<h1>Consecutio tempŏrum</h1>

<p>Con l’espressione <i><b>consecutio tèmpŏrum</b></i> («dipendenza dei tempi») si suole indicare in latino l’insieme delle norme che regolano l’<b>uso dei tempi del congiuntivo in valore relativo nelle proposizioni dipendenti</b> per esprimere un rapporto di anteriorità, contemporaneità e posteriorità rispetto al verbo della proposizione reggente.</p>

<p>Le norme variano anzitutto a seconda che la subordinata dipenda direttamente dalla proposizione principale o da un’altra subordinata che svolga la funzione di reggente, e inoltre in base al modo verbale impiegato nella proposizione reggente.</p>

<p>Per la comprensione della <i>consecutio temporum</i> è fondamentale la distinzione dei tempi verbali latini in tempi principali e tempi storici.</p>

<ul>
	<li><p>Sono <b>tempi principali</b>: il presente, il perfetto logico con valore di presente, il futuro semplice e il futuro anteriore.</p></li>

	<li><p>Sono <b>tempi storici</b>: l’imperfetto, il perfetto storico e il piuccheperfetto.</p></li>
</ul>

<h4>OSSERVAZIONI</h4>

<ol>
	<li><p>Il presente storico, il presente letterario e il presente dipendente da dum come forme verbali sono dei presenti, ma quanto al significato possono essere sentiti come tempi storici; pertanto presentano ora la reggenza dei tempi principali, ora quella dei tempi storici.</p></li>
	
	<li><p>Il perfetto logico è generalmente sentito come tempo storico. Fanno eccezione, come abbiamo già visto, i perfetti logici con valore di presente, come <i><b>memĭni, odi, novi, didĭci, consuevi, oblītus sum</b></i> ecc., che sono considerati tempi principali. Es.: <i>Quam me <b>amares</b>, facile <b>perspexi</b></i>. (Cic.) «Ho visto facilmente quanto mi ami». <i><b>Memĭni</b>, qui panem <b>dedĕrit</b></i>. (Phaedr.) «Ricordo chi mi ha dato del pane».</p></li>
</ol>

<h2>Consecutio temporum in proposizioni direttamente dipendenti dalla principale</h2>

<p>Se nella reggente c’è un <b>tempo principale</b>, nella dipendente si avrà:</p>

<ul>
	<li><p>il <b>congiuntivo presente</b>, per esprimere un rapporto di <i>contemporaneità</i> col verbo della reggente;</p>

		<ul>
			<li><p>Nescio quid <b>agas</b> - <i>Non so che cosa fai (faccia)</i>.</p></li>
		</ul>
	</li>
	
	<li><p>il <b>congiuntivo perfetto</b>, per esprimere un rapporto di <b>anteriorità</b> rispetto al verbo della reggente;</p>
	
	<ul>
		<li><p>Nescio quid <b>egĕris</b>. - <i>Non so che cosa hai fatto (abbia fatto)</i>.</p></li>
	</ul>
	</li>
	
	<li><p>la <b>coniugazione perifrastica attiva</b> con <i><b>sim, sis</b></i>..., per esprimere un rapporto di <b>posteriorità</b> rispetto al verbo della reggente;</p>
	
	<ul>
		<li><p>Nescio quid <b>acturus sis</b>. - Non so che cosa farai.</p></li>
	</ul>
	</li>
</ul>

<p>Se nella reggente c’è un <b>tempo storico</b>, nella dipendente si avrà:</p>

<ul>
	<li><p>il <b>congiuntivo imperfetto</b>, per esprimere un rapporto di contemporaneità col verbo della reggente;</p>
	<ul>
		<li><p>Nesciebam quid <b>agĕres</b>. - Non sapevo che cosa facevi (facessi).</p></li>
	</ul>
	</li>
	
	<li><p>il <b>congiuntivo piuccheperfetto</b>, per esprimere un rapporto di anteriorità rispetto al verbo della reggente;</p>
		<ul>
			<li><p>Nesciebam quid <b>egisses</b>. - Non sapevo che cosa avevi fatto (avessi fatto).</p></li>
		</ul>
	</li>
	
	<li><p>la <b>coniugazione perifrastica attiva</b> con essem, esses..., per esprimere un rapporto di posteriorità rispetto al verbo della reggente.</p>

	<ul>
		<li><p>Nesciebam quid <b>acturus esses</b>. - Non sapevo che cosa avresti fatto.</p></li>
	</ul>
	</li>
</ul>

<p>Le norme della <i>consecutio temporum</i> sono riassunte nel seguente specchietto:</p>

<table>
<thead>
<tr><th>PROPOSIZIONE PRINCIPALE: INDICATIVO</th> <th colspan="3">PROPOSIZIONE DIPENDENTE DI 1° GRADO: CONGIUNTIVO</th></tr>
<tr><th>TEMPO PRINCIPALE</th> <th>CONTEMPORANEITÀ<br> PRESENTE</th> <th>ANTERIORITÀ<br>PERFETTO </th> <th>POSTERIORITÀ<br>
PERIFR . ATTIVA CON SIM</th></tr>
</thead>

<body>
<tr><td>Nescio, nesciam, nescivĕro
<br><i>Non so, non saprò, non avrò saputo</i></td>
<td>quid <b>agas</b> <br> che cosa fai (faccia)</td>

<td>quid <b>egĕris</b><br> che cosa hai fatto (abbia fatto)</td>
<td>quid <b>acturus sis</b><br>che cosa farai</td></tr>

<tr><th>TEMPO STORICO</th> <th>CONTEMPORANEITÀ <br> IMPERFETTO</th> <th>ANTERIORITÀ <br> PIUCCHEPERFETTO</th> <th>POSTERIORITÀ <br> PERIFR . ATTIVA CON ESSEM</th></tr>

<tr><td> Nesciebam, nescivi, nescivĕram<br>
<i>Non sapevo, non ho saputo,<br>
non avevo saputo</i></td>

<td>quid <b>agĕres</b> <br>che cosa facevi (facessi)</td> <td>quid <b>egisses</b> <br> <i>che cosa avevi fatto (avessi fatto)</i></td> <td>quid <b>acturus esses</b><br> <i>che cosa avresti fatto</i></td></tr>

</tbody>
</table>

<p>Tu cura ut sciamus quid agas, ubi futurus sis, quales res nostras Romae reliqueris</p>

<p>Tu cura = reggente</p>

<p>ut sciamus = subordindata 1° grado al cong. presente.</p>

<p>da sciamus dipendono tre proposizioni subordinate di 2° grado</p>

<p>quid agas = cong. presente poichè indica contemporaineità rispetto a <i>sciamus</i>.</p>

<p>ubi futurus sis = costrutto perifrastico, poichè indica posteriorità rispetto a <i>sciamus</i>.</p>

<p>quales res nostras Roma reliqueris = cong. perfetto poichè rapporto anteriorità rispetto alla reggente.</p>

<p>La traduzione sarà: Tu provvedi a farci sapere cosa fai, dove andrai, come hai lasciato i nostri affari a Roma.</p>

<h2>Dipendenza da modi diversi dall’indicativo</h2>

<p>Quando il verbo della proposizione principale da cui dipende direttamente la subordinata di 1° grado non è al modo indicativo, ma è invece all’<b>imperativo</b>, al <b>congiuntivo indipendente</b> o all’<b>infinito indipendente</b>, per stabilire l’uso dei tempi nella subordinata è necessario prima considerare a quale categoria di tempi, principali o storici, si può ricondurre il verbo della principale.</p>

<p>Si tenga presente che:</p>

<ul>
	<li><p>l’<b>imperativo presente</b> e <b>futuro</b> è considerato <b>tempo principale</b>;</p>
	<ul>
		<li><p><b>Cavēte</b> inulti animam <b>amittatis</b>. (Sall.) <i>Guardatevi di non morire invendicati</i>.</p></li>
	</ul>
	</li>
	
	<li><p>il <b>congiuntivo presente</b>, il congiuntivo perfetto (esortativo, potenziale e proibitivo) e i congiuntivi perfetti derivati da perfetti logici con significato di presente, tutti equivalenti in sostanza a presenti, sono considerati <b>tempi principali</b>;</p>
	
	<ul>
		<li><p><b>Videant</b> consules, ne quid res publica detrimenti <b>capiat</b>. (Cic.)<i>I consoli procurino che lo Stato non abbia a soffrire alcun danno.</i></p></li>
		<li><p>Ista, quam necessaria <b>fuĕrint</b>, non facile <b>dixĕrim</b>. (Cic.) <i>Non potrei dire facilmente quanto siano state necessarie queste cose.</i></p></li>
		<li><p>Tu ne <b>quaesiĕris</b> quem mihi, quem tibi finem di <b>dedĕrint</b>. (Hor.) <i>Non cercar di sapere quale sorte a me, quale a te gli dèi abbiano assegnato.</i></p></li>
	</ul>
	</li>
	
	<li><p>il <b>congiuntivo imperfetto</b> (potenziale, dubitativo...), il congiuntivo perfetto ottativo e concessivo e il congiuntivo piuccheperfetto sono considerati tempi storici;</p>
	
	<ul>
		<li><p><b>Cuperem</b> ipse parens spectator <b>adesset</b>. (Verg.) <i>Vorrei che fosse presente il padre stesso come spettatore.</i></p></li>
		<li><p>Utinam Tiberius <b>scripsĕrit</b> quid <b>sentiret</b>! <i>Oh, se Tiberio avesse scritto come la pensa!</i></p></li>
		<li><p><b>Fecĕrit</b> aliquid Philippus cur adversus eum <b>decerneremus</b>... (Liv.) <i>Abbia pur commesso qualcosa Filippo perché noi prendessimo decisioni contro di lui...</i></p></li>
	</ul>
	</li>
	
	<li><p>l’<b>infinito presente esclamativo</b> è considerato <b>tempo principale</b>;</p>
	
	<ul>
		<li><p><b>Esse</b> locum tam prope Romam ubi me <b>interpellet</b> nemo, <b>diligant</b> omnes! (Cic.) <i>Esserci un luogo tanto vicino a Roma, dove nessuno mi assilli, tutti mi amino!</i></p></li>
	</ul>
	</li>
	
	<li><p>l’<b>infinito presente storico</b>, che di norma per il senso equivale a un imperfetto indicativo, e l’infinito perfetto esclamativo sono considerati <b>tempi storici</b>.</p>
	
	<ul>
		<li><p>Tum alii alios <b>hortari</b>, ut <b>repetĕrent</b> pugnam. (Liv.) <i>Allora si esortavano l’un l’altro a riprendere la battaglia.</i></p></li>
		<li><p>Usu <b>venisse</b> hoc civi Romano, et ei qui ab populo Romano honores <b>accepisset</b>! (B. Afr.) <i>Essere accaduto questo a un cittadino romano, e che per giunta era stato insignito di onori dal popolo romano!</i></p></li>
	</ul>
	</li>
</ul>

<section aria-label="End">
<a href="principali_dipendenti.html">&#171; Proposizioni principali e proposizioni dipendenti</a>
<a href="index.html">Index</a>
<a href="consecutio_sub_gradosup.html.html">Consecutio tempŏrum in proposizioni subordinate di grado superiore al primo &#187;</a>
</section>

</article>

</body>
</html>
