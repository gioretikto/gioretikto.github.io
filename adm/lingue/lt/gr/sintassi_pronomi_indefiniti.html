<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Particolarità sintattiche dei pronomi: indefiniti"/>
  <title>Particolarità sintattiche dei pronomi: indefiniti</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>

<div class="content">

<h1>Particolarità sintattiche dei pronomi: indefiniti</h1>

<h2>Indefiniti con significato di «qualcuno», «qualche cosa»</h2>

<p>Quando in italiano indichiamo una persona o una cosa in maniera indeterminata usiamo gli indefiniti «qualcuno», «qualche»; il latino, invece, è più ricco di pronomi e aggettivi indefiniti corrispondenti, il cui uso è generalmente determinato dal senso positivo o negativo dell’espressione in cui si trovano.
Pertanto gli indefiniti «qualcuno», «qualche cosa», «qualche» (agg.) si rendono:</p>

<ul>
	<li><p>nelle espressioni positive, con il pronome <i><b>aliquis, aliquid</b></i> e l’aggettivo <i><b>aliqui, aliqua, aliquod</b></i>, oppure, meno frequentemente, con il pronome <i><b>quispiam, quidpiam</b></i>, e l’aggettivo <i><b>quispiam, quaepiam, quodpiam</i></b>;</p>
	
	<ul>
		<li><p>Semper <b>aliqui</b> anquirendi sunt, quos diligamus. (Cic.) <i>Si deve sempre cercare qualcuno da amare.</i></p></li>
		<li><p>Mihi est visum de senectute <b>aliquid</b> ad te conscribere. (Cic.) <i>Mi è sembrato opportuno scriverti qualcosa sulla vecchiaia.</i></p></li>
		<li><p>Cum <b>quaepiam</b> cohors impetum fecĕrat, hostes velocissime refugiebant. (Caes.) <i>Quando qualche coorte muoveva all’assalto, i nemici si ritiravano velocissimamente.</i></p></li>
	</ul>
	
	</li>
	
	<li><p>nelle <b>espressioni negative</b> e <b>interrogative retoriche con senso negativo</b>, con i pronomi <i><b>quisquam, quaequam, quidquam</b></i> o <i><b>quicquam</b></i> e l’aggettivo <i><b>ullus, -a, -um</b></i>.</p>

<ul>
	<li><p>Tyrannorum <b>haud</b> fere <b>quisquam</b> interitum effūgit. (Cic.) <i>Quasi nessuno dei tiranni è sfuggito alla rovina.</i></p></li>
	
	<li><p>Virtus amicitiam gignit, <b>nec</b> sine virtute amicitia esse ullo pacto potest. (Cic.) <i>La virtù genera l’amicizia, né senza la virtù vi può essere in alcun modo l’amicizia.</i></p></li>
	
	<li><p><b>Quisquamne</b> in lite cantat? (Quint.) <i>Canta forse qualcuno durante il processo? (= Nessuno canta...)</i></p></li>
</ul>
</li>
</ul>

<h4>OSSERVAZIONI</h4>

<ol>
	<li><p>Al posto di aliquis si trova il pronome semplice <i><b>quis</b></i> dopo <i>si, nisi, ne, num, seu</i> ecc. e in espressioni con valore ipotetico. Es.: <i>Si <b>quid quid</b> accepĕrit</i>. (Caes.) «Se qualcuno è venuto a sapere qualcosa». <i>Potest <b>quis</b> errare</i>. «Qualcuno può (= si può) errare». Si può però trovare <i><b>aliquis</b></i> anche con le particelle <i>si, nisi, ne, num, seu</i>; in questo caso significa «di qualche rilievo», «di qualche entità». Es.: <i>Caesar eos retinendos non censuit, <b>ne</b> daret <b>aliquam</b> timoris suspicionem</i>. (Caes.) «Cesare pensò di non doverli trattenere, per non dare un qualche sospetto di timore» (lett.: «un sospetto di timore di qualche entità»). Sull’uso di <i>quis</i>, v. anche par. 13.9.1.</p></li>
	
	<li><p>Talvolta si trova <i>aliquis</i> anche in frasi negative; in questo caso significa «di qualche importanza», «di qualche entità»; perciò si osservi la differenza: <i>sine <b>ullo</b> vulnere</i>, «senza alcuna ferita»; <i>sine <b>aliquo</b> vulnere</i>, «senza ferite di qualche entità». Si ricorda che la preposizione sine ha senso negativo, mentre ha senso positivo <i>non sine</i>, per cui si dirà: <i><b>non sine aliqua</b> spe</i>, «non senza qualche speranza», cioè «con qualche speranza».</p></li>
	
	<li><p>«Alcuni» nel senso di «alquanti», «parecchi» si rende con <i><b>aliquot</b></i> (agg.) o <i><b>nonnulli</b></i> (agg. e pron.). Es.: <i><b>Aliquot vulnera</b> accepĕrat eo proelio</i>. (Nep.) «In quella battaglia aveva ricevuto alcune (= parecchie) ferite». <i><b>Nonnulli</b> protĭnus in oppidum contenderunt</i>. (Caes.) «Alcuni si diressero subito verso la città».</p></li>
</ol>

<h2>Quidam</h2>

<p>L’indefinito <i><b>quidam</b></i> (pron. e agg.) significa «un certo», «un tale»; viene usato per indicare persona o cosa reale, ma che non si vuole o non si può nominare.</p>

<ul>
	<li><p>Accurrit <b>quidam</b> notus mihi nomine tantum. (Hor.) <i>Mi viene incontro un tale, noto a me soltanto di nome.</i></p></li>
</ul>

<p>Quando è <b>posposto ad aggettivi che indicano qualità</b>, come <i>mirus, admirabilis, novus, eximius</i> ecc., <i><b>quidam</b></i> ne rafforza il significato sottolineando che tali qualità sono fuori del comune; si può rendere in italiano con gli avverbi «addirittura», «veramente», «davvero».</p>

<ul>
	<li><p>Habuit <b>divinam quandam</b> memoriam Hortensius. (Cic.) <i>Ortensio aveva una memoria addirittura divina.</i></p></li>
</ul>

<p>Altre volte, invece, unito a un sostantivo per lo più accompagnato da quasi, <i>tamquam, velut</i>, serve ad attenuare il significato di un concetto o di un’affermazione; si può rendere in italiano con espressioni quali: «direi quasi», «per così dire» e simili.</p>

<ul>
	<li><p>Milvo est <b>quoddam</b> bellum <b>quasi</b> naturale cum corvo. (Cic.) <i>Il nibbio ha una, direi quasi, guerra naturale (una specie di guerra naturale) con il corvo.</i></p></li>
</ul>

<h4>OSSERVAZIONI</h4>

<ol>
	<li><p>Spesso <i>quidam</i>, usato in funzione di aggettivo, può essere reso con l’articolo indeterminativo italiano: <i>homo quidam</i>, «un uomo», «un tale».</p></li>
	
	<li><p>Si noti la differenza tra <i>quis, aliquis</i> e <i>quidam</i>: <i>quis</i> indica una persona o cosa supposta, non reale; <i>aliquis</i> indica una persona o cosa reale, ma non individuabile; quidam indica persona o cosa reale, ma che non si vuole specificare.</p></li>
</ol>

<h2>Quisque</h2>

<p>L’indefinito <i><b>quisque</b></i> (pron. e agg.) significa «ciascuno», «ognuno», in senso distributivo; si trova sempre posposto a un altro termine, e pertanto non è mai in principio di frase; solitamente si trova:</p>

<ul>
	<li><p>dopo un <b>pronome</b> o <b>aggettivo riflessivo</b>;</p>
	
		<ul>
			<li><p>Se quisque noscat. (Cic.) <i>Ciascuno conosca se stesso.</i></p></li>
		</ul>
	</li>
	
	<li><p>dopo un <b>pronome relativo</b> o <b>interrogativo</b>;</p>
	
	<ul>
		<li><p>Quam quisque norit (= novĕrit) artem, in hac se exerceat. (Cic.) <i>Ognuno si eserciti nell’arte che conosce.</i></p></li>
	</ul>
	</li>
	
	<li><p>dopo un <b>superlativo</b> (di norma al singolare, anche al plurale con i pluralia tantum e con i neutri);</p>
		<ul>
			<li><p><b>Optimus quisque</b> maxime gloria ducitur. (Cic.) <i>Tutti i migliori (lett.: ciascuno migliore) si lasciano trarre soprattutto dalla gloria</i>.</p></li>
			
			<li><p>Tuae mihi litterae <b>longissimae quaeque</b> gratissimae erunt. (Cic.) <i>Ogni tua lettera più lunga mi sarà la più gradita.</i></p></li>
		</ul>
	</li>
	
	<li><p>dopo un <b>aggettivo numerale ordinale</b>, di norma accresciuto di un’unità;</p>
	
	<ul>
		<li><p><b>Quinto quoque anno</b> Sicilia tota censetur. (Cic.) <i>Ogni quattro anni si fa il censimento di tutta la Sicilia.</i></p></li>
	</ul>
	</li>
	
	<li><p>con i correlativi <i><b>quanto... tanto, quo... eo / hoc</b></i> in unione con un comparativo, oppure <i><b>ut... ita</b></i> in unione con un <b>superlativo</b>, o anche in forma ellittica con due superlativi, nel significato di «quanto più... tanto più». Perciò la frase: «Quanto più una cosa è buona, tanto più è rara» può essere resa nelle forme:</p>
	
	<ul>
		<li><p><b>Quanto</b> (opp. <b>Quo</b>) <b>quidque</b> est melius, <b>eo</b> est rarius.</p></li>
		<li><p><b>Ut quidque</b> est optimum, ita est rarissimum.</p></li>
		<li><p>Optimum <b>quidque</b> rarissimum (est). (Cic.) </p></li>
	</ul>
	
<p>All’infuori di questi casi, in cui si usa quisque, «ciascuno» si rende con <i><b>unusquisque</b></i> (pron. e agg.), che può stare anche in principio di frase.</p>

<ul>
	<li><p><b>Unusquisque</b> se non corpus suum sed coniugem ac liberos protegere putet. (Liv.) <i>Ciascuno pensi che non difende il suo corpo, ma la moglie e i figli.</i></p></li>
</ul>
</li>
</ul>

<h2>Nemo, nullus, nihil</h2>

<p><i><b>Nemo</b></i> significa «nessuno»; è un pronome di genere maschile riferito solo alle persone; è usato per lo più come sostantivo, raramente come aggettivo.</p>

<p><b><i>Nullus, -a, -um</b></i> significa pure «nessuno», ma di norma come aggettivo: <i>nullus vir, nulla mulier, nullum bellum</i> ecc. Il genitivo <i>nullīus</i> e l’ablativo <i>nullo</i> vengono usati per completare la declinazione di nemo che manca di queste forme; in questo caso è usato come sostantivo.</p>

<p><b><i>Nihil</b></i> significa «niente», «nulla», «nessuna cosa»; è usato soltanto al nominativo e accusativo singolare, negli altri casi è integrato dall’aggettivo nullus concordato al femminile con <i>res: nullīus rei, nulli rei, nulla re</i>.</p>

<p>Si osservi che nella traduzione di questi pronomi e aggettivi a volte in italiano si usa una doppia negazione, che in latino non si ha, in quanto due negazioni costituiscono un’affermazione.</p>

<ul>
	<li><p>Aversum hostem videre <b>nemo</b> potuit. (Caes.) <i>Nessuno poté vedere il nemico volto in fuga.</i></p></li>
	
	<li><p>Epaminondas <b>nullam</b> adhibuit memoriam contumeliae. (Nep.) <i>Epaminonda non mostrò alcun risentimento per l’affronto.</i></p></li>
	
	<li><p>Suebi <b>nihil</b> contra voluntatem faciunt. (Caes.) <i>Gli Svevi non fanno niente contro la loro volontà.</i></p></li>
</ul>

<h4>OSSERVAZIONI</h4>

<ol>
	<li><p>Talvolta si trovano nemo con valore di aggettivo (nemo civis, Cic.), e nullus con valore di pronome (ab nullo repetere beneficia, Cic., «non pretendere il ricambio dei benefici da nessuno»).</p></li>
	
	<li><p>Le congiunzioni correlative <i>nec... nec; neque... neque</i> dopo <i>non, nemo, nihil, nullus</i> ecc. non annullano, anzi rafforzano la negazione. Es.: Prae lacrimis reliqua non possum nec cogitare nec scribere. (Cic.) «A causa delle lacrime non posso né pensare, né scrivere il resto».</p></li>
</ol>

<ul>
	<li><p><b><i>Nemo, nullus, nihil</b></i> preceduti da <i><b>et (ac, atque</b>)</i> o da <i><b>ut</b></i> finale</b></p>

	<p>Quando gli indefiniti negativi <i>nemo, nullus, nihil</i> sono preceduti dalla congiunzione copulativa (et, ac, atque) o finale (ut), la negazione si trasferisce sulla congiunzione, e gli indefiniti negativi assumono la forma dei corrispondenti positivi; perciò:</p>
	
	<table>
	<tr><th rowspan="5">invece che</th> <td>et nemo</td> <th rowspan="5">si usa</th> <td>nec quisquam <i>e nessuno</i> (pron.)</td> </tr>
	<tr><td>et nullus</td> <td>nec ullus <i>e nessuno</i> (agg.)</td></tr>
	<tr><td>et nihil</td>  <td>nec quicquam <i>e niente</i></td></tr>
	<tr><td>ut nemo</td> <td>ne quis <i>affinché nessuno</i></td></tr>
	<tr><td>ut nihil</td> <td>ne quid <i>affinché niente</i></td></tr>
	</table>
    
</table>

<ul>
	<li><p><b>Nec quisquam</b> lumina audebat accendere. (Curt.) <i>E nessuno osava accendere le luci.</i></p></li>
	<li><p>Cn. Flavius sellam curulem in limine apposuit, <b>ne quis</b> exire posset. (Gell.) <i>Gneo Flavio pose la sedia curule sulla soglia, affinché nessuno potesse uscire</i>.</p></li>
</ul>

<h4>OSSERVAZIONI</h4>

<ol>
	<li><p>Quanto detto si applica anche agli avverbi negativi numquam, «mai», e nusquam, «in nessun luogo», che prendono le forme del corrispondente positivo: <i>nec umquam, nec usquam.</i></p></li>
	
	<li><p>Gli indefiniti negativi <i>nemo, nullus, nihil</i> assumono la forma del corrispondente positivo anche quando la negazione è presente nel verbo (per es. <i>nego, nolo</i> ecc.).</p></li>
	
	<li><p>Nelle proposizioni consecutive, invece, si hanno le forme <i>ut non, ut nemo, ut nullus, ut nihil</i>. Es.: <i>Tantum honorum in me cumulasti (= cumulavisti), <b>ut nihil</b> felicitati meae desit</i>. (Tac.) «Mi hai ricolmato di così grandi onori, che non manca nulla alla mia felicità».</p></li>
	
	<li><p>Si osservi che la negazione non, posta davanti a pronomi, aggettivi o avverbi negativi, produce una debole affermazione; se invece è posta dopo, si ha un’affermazione piena:</p>
	
	<p><b>non nemo</b> &emsp; <i>qualcuno</i> (pron.)</p>
	<p><b>nemo</b> &emsp; <i>non tutti, ognuno</i> (pron.)</p>
	<p><b>non nullus</b> &emsp; <i>qualcuno, alcuno</i> (agg.)</p>
	<p><b>nullus</b> &emsp; <i>non ognuno, ogni</i> (agg.)</p>
	<p><b>non nihil</b> &emsp; <i>qualche cosa, un po’</i></p>
	<p><b>nihil</b> &emsp; <i>non tutto, ogni cosa</i></p>
	<p><b>non numquam</b> &emsp; <i>talvolta</i></p>
	<p><b>numquam</b> &emsp; <i>non sempre</i></p>
	<p><b>non nusquam</b> &emsp; <i>in qualche luogo</i></p>
	<p><b>nusquam</b> &emsp; <i>non ovunque</i></p>
	
<ul>
	<li><p><b>Nemo non</b> videt. (Cic.) <i>Tutti vedono, ognuno vede (lett.: non c’è nessuno che non veda).</i></p></li>
	<li><p>Rhodanus <b>nonnullis</b> locis vado transītur. (Caes.) <i>Il Rodano in alcuni posti si attraversa a guado.</i></p></li>
	<li><p><b>Nonnumquam</b> collacrimabat. (Ter.) <i>Talvolta si scioglieva in lacrime.</i></p></li>
</ul>

<h2>Alius e alter</h2>

<p><i><b>Alius, alia, aliud</b></i> (pron. e agg.) significa «un altro», «altro», riferito a persona o cosa diversa da quella di cui si parla; può significare «diverso» in opposizione a idem, «il medesimo». È impiegato nelle enumerazioni di più persone o cose, oppure di gruppi di persone o cose: <i>alius..., alius..., alius...,</i> «uno..., un altro..., un altro...»; <i>alii..., alii..., alii...,</i> « alcuni..., altri..., altri...».</p>

<p><i><b>Alter, altĕra, altĕrum</b></i> (pron. e agg.) significa «l’altro», cioè il secondo di due persone o cose. È impiegato per <b>distinguere due persone o cose</b>, oppure due gruppi di persone o cose: <i>alter..., alter</i>, «l’uno (il primo)..., l’altro (il secondo)»; <i>altĕri..., altĕri</i>, «gli uni..., gli altri».</p>

<ul>
	<li><p>Divitias <b>alii</b> praeponunt, bonam <b>alii</b> valetudinem, <b>alii</b> potentiam, <b>alii</b> honores. (Cic.) <i>Alcuni antepongono le ricchezze, altri la salute, altri il potere, altri gli onori.</i></p></li>
	
	<li><p>Quanta in <b>altero</b> dirĭtas, in altero comĭtas! (Cic.) <i>Quanta asprezza nell’uno, affabilità nell’altro!</i></p></li>
</ul>

<ul>

<li><p><i><b>Alius</b></i> e <i><b>alter</b></i> ripetuti</b></p>

<p>I pronomi <i><b>alius</b></i> e <i><b>alter</b></i> ripetuti nella stessa frase (come pure gli avverbi da essi derivati) possono esprimere <b>valore distributivo</b>; per esempio, una frase del tipo: <i><b>Alii alia</b> dicebant</i>, in italiano viene resa con espressioni quali: «Chi diceva una cosa, chi un’altra»; «alcuni dicevano una cosa, altri un’altra»; «dicevano chi una cosa, chi un’altra» e simili.</p>

<ul>
	<li><p><b>Alii aliam</b> in partem ferebantur. (Caes.) <i>Fuggivano chi di qua, chi di là.</i></p></li>
	<li><p>Catilina <b>alium alio</b> (avv.) dimisit. (Sall.) <i>Catilina mandò chi in un luogo, chi in un altro.</i></p></li>
</ul>

<p>Altre volte esprimono valore reciproco; in questo caso si rendono in italiano con «l’un l’altro».</p>

<ul>
	<li><p><b>Alius alium</b> timet. (Cic.) <i>Si temono l’un l’altro.</i></p></li>
	<li><p>Omnia <b>alter</b> pro <b>altĕro</b> suscipiet. (Cic.) <i>Intraprenderanno tutte le cose l’un per l’altro.</i></p></li>
</ul>
</li>

<li><p><b><i>Alius</i></b> e <i><b>alĭter</b></i> in espressioni comparative Il pronome <i><b>alius</b></i>, quando significa «diverso da», e l’avverbio da esso derivato <i><b>alĭter</b></i> («diversamente da») possono essere seguiti da una <b>proposizione comparativa</b> introdotta, come con <i>idem</i>, dalle congiunzioni <i>ac, atque, et</i>, o da <i>quam.</i></p>

<ul>
	<li><p>Hoc longe <b>alio</b> spectabat <b>atque</b> videri volebant. (Nep.) <i>Ciò mirava a scopo ben diverso da quello che volevano far sembrare.</i></p></li>
	<li><p>Res longe <b>alĭter ac</b> ratus erat evēnit. (Sall.) <i>La cosa riuscì molto diversamente da quello che aveva pensato.</i></p></li>
</ul>

<h4>OSSERVAZIONE</h4>

<p>Le espressioni del tipo: «Non fecero altro che riferire la cosa» si trovano espresse con <i>nihil aliud</i> nel primo membro, <i>nisi</i> o <i>quam</i> nel secondo, e il verbo non all’infinito, ma nello stesso modo del primo: <i><b>Nihil aliud</b> fecerunt <b>nisi</b> (o <b>quam</b>) rem detulerunt</i>; il verbo del primo membro può anche essere sottinteso. Es.: <i>Contra ea Tissaphernes <b>nihil aliud quam</b> bellum comparavit</i>. (Nep.) «Tissaferne, al contrario, non fece altro che preparare la guerra».</p></li>

</li>

<li><b>«Gli altri» al plurale</b></p>

<p>All’espressione italiana «gli altri», in base al significato che ha nella frase, possono corrispondere i seguenti pronomi latini:</p>

	<ul>
		<li><p><i><b>alii</b></i>, per esprimere il significato indeterminato di «altre persone», «altre cose»;</p>
			<ul>
				<li><p>In <b>aliis</b> minus hoc mirum est. (Cic.) <i>Negli altri questo è meno straordinario.</i></p></li>
			</ul>
		</li>
		
		<li><p><b><i>relĭqui</b></i>, per indicare «i rimanenti», la parte “residua” di un tutto, specialmente con espressioni numeriche;
			<ul>
				<li><p>Occisis ad hominum milibus quattuor, <b>reliqui</b> in oppidum reiecti sunt. (Caes.) <i>Uccisi circa quattromila uomini, i rimanenti furono ricacciati nella città.</i></p></li>
			</ul>
			
			<li><p><i><b>cetĕri</b></i>, per indicare «tutti gli altri» considerati in blocco, in modo indeterminato, per lo più in contrapposizione a un gruppo. 
			<ul>
				<li><p>Ubii paulo sunt eiusdem generis <b>ceteris</b> humaniores. (Caes.) <i>Gli Ubii sono un po’ più civili di tutti gli altri della medesima razza.</i></p></li>
			</ul>

<h4>OSSERVAZIONE</h4>

<p>Si può dire <i>ceteri omnes</i> e <i>reliqui omnes</i>, senza una sensibile differenza di significato; ma con i numerali soltanto <i>sex reliqui</i>, mai <i>sex ceteri</i>.</p>

</ul>

<section>
<a href="sintassi_pronomi_relativi.html">&#171; Particolarità sintattiche dei pronomi: il relativo qui, quae, quod</a>
<a href="index.html">Index</a>
<a href="sintassi_aavverbi.html">Particolarità sintattiche degli avverbi: l’avverbio italiano «più» &#187;</a>
</section>

</div>

</body>
</html>
