<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Prima declinazione"/>
	<title>Prima declinazione</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Domus</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Prima declinazione</h1>

<p>La prima declinazione comprende i nomi maschili e femminili che al genitivo singolare terminano in <i>-ae</i>; si declinano come <i>rosa, -ae</i>, f., «la rosa».</p>

<table>
<thead>
<tr> <th>Caso</th> <th>Singolare</th> <th>Plurale</th></tr>
</thead>

<tbody>
<tr> <th>Nominativo</th> <td>ros<b>ă</b></td> <td>ros<b>ae</b></td></tr>
<tr> <th>Genitivo</th> <td>ros<b>ae</b></td> <td>ros<b>ārum</b></td> </tr>
<tr> <th>Dativo</th> <td>ros<b>ae</b></td> <td>ros<b>īs</b></td> </tr>
<tr> <th>Accusativo</th> <td>ros<b>ăm</b></td> <td>ros<b>ās</b></td> </tr>
<tr> <th>Vocativo</th> <td>ros<b>ă</b></td> <td>ros<b>ae</b></td></tr>
<tr> <th>Ablativo</th> <td>ros<b>ā</b></td> <td>ros<b>īs</b></td></tr>
</tbody>
</table>

<p>Come si può osservare, alcune forme sono uguali:</p>

<ul>
	<li><p><b><i>rosa</i></b> con segno di breve può essere <i>nominativo</i> o <i>vocativo singolare</i>, con segno di lunga è <i>ablativo singolare</i>;</p></li>
	
	<li><p><b><i>rosae</i></b> può essere <i>genitivo</i> o <i>dativo singolare</i>, <i>nominativo</i> o <i>vocativo plurale</i>;</p></li>

	<li><p><b><i>rosis</i></b> può essere <i>dativo</i> o <i>ablativo plurale</i>.</p></li>

</ul>

<p>Sarà il contesto, quindi, a far capire di che caso e numero si tratta. Sul modello di rosa si declinano tutti i nomi appartenenti alla prima declinazione, che di norma si presentano con il nominativo in -<i>a</i>, compresi i maschili, come <i>poëta, -ae</i>, m., «il poeta», <i>nauta, -ae</i>, m., «il marinaio», <i>agricola, -ae</i>, m., «l’agricoltore».</p>

<p>Seguono questa declinazione anche gli aggettivi femminili della prima classe, quando concordano con nomi femminili, per esempio: <i>rosa alba</i>, «la rosa bianca»; <i>aqua pura</i>, «l’acqua pura»; <i>puella pigra</i>, «la fanciulla pigra» ecc.</p>

<p>Ecco come si declina l’espressione <i>rosa alba</i>.</p>

<table>
<thead>
<tr> <th>Caso</th> <th>Singolare</th> <th>Plurale</th></tr>
</thead>
 
<tbody>
<tr> <th>Nominativo</th> <td>ros<b>ă</b> albă</td> <td>ros<b>ae</b> albae</td></tr>
<tr> <th>Genitivo</th> <td>ros<b>ae</b> albae</td> <td>ros<b>ārum</b> albārum</td> </tr>
<tr> <th>Dativo</th> <td>ros<b>ae</b> albae</td><td>ros<b>īs</b> albīs</td> </tr>
<tr> <th>Accusativo</th> <td>ros<b>ăm</b> albăm</td> <td>ros<b>ās</b> albās</td> </tr>
<tr> <th>Vocativo</th> <td>ros<b>ă</b> albă</td> <td>ros<b>ae</b> albae</td></tr>
<tr> <th>Ablativo</th> <td>ros<b>ā</b> albā</td> <td>ros<b>īs</b> albīs</td></tr>
</tbody>
</table>

<h2>Particolarità della prima declinazione</h2>

<p>La prima declinazione presenta alcune particolarità che riguardano i casi e il numero.</p>

<h3>Particolarità dei casi</h3>

<p>Per quanto riguarda i casi, c’è da rilevare che:</p>

<ul>
	<li><p>nel <b>genitivo singolare</b> il nome <i>familia</i> («la famiglia») accanto alla forma <i>familiae</i> presenta anche la forma familias nelle seguenti espressioni: <i>pater familias</i> («il padre di famiglia»), <i>mater familias</i> («la madre di famiglia»), <i>filius familias</i> («il figlio di famiglia»), <i>filia familias</i> («la figlia di famiglia»);</p></li>
	
	<li><p>nel <b>genitivo plurale</b> si ha la terminazione in -<i>um</i>, oltre che in -<i>arum</i>, con nomi di origine greca e con i composti di -<i>gena</i> («originario di», «nato in») e -<i>cola</i> («abitante»);</p></li>
</ul>

<table>
<thead>
<tr><th>Nominativo Singolare</th> <th>Genitivo plurale</th></tr>
</thead>

<tbody>
<tr><td>amphora, -ae, f., l’anfora</td> <td>amphor-arum / amphŏr-um</td></tr>
<tr><td>drachma, -ae, f., la dracma</td> <td>drachm-arum / drachm-um</td></tr>
<tr><td>Graiugĕna, -ae, m., nato in Grecia</td> <td>Graiugen-arum / Graiugĕn-um</td></tr>
<tr><td>Troiugĕna, -ae, m., nato a Troia</td> <td>Troiugen-arum / Troiugĕn-um</td></tr>
<tr><td>caelicŏla, -ae, m., abitante del cielo</td> <td>caelicol-arum / caelicŏl-um</td></tr>
</tbody>
</table>

<ul>
	<li><p>nel <b>dativo</b> e <b>ablativo plurale</b> escono in -<i><b>abus</b></i>, anziché in -<i>is</i>, alcuni nomi femminili per non confondersi con i corrispondenti maschili, che appartengono alla seconda declinazione: <i>filiis et filiabus</i> («ai figli e alle figlie»), <i>deis et deabus</i> («agli dèi e alle dee»), <i>equis et equabus</i> («ai cavalli e alle cavalle»).</p></li>
</ul>

<h3>Particolarità del numero</h3>

<p>Per quanto riguarda il numero si rileva che:</p>

<ul>
	<li><p>alcuni nomi, detti <i><b>pluralia tantum</i></b> («soltanto plurali») hanno solo le forme del plurale; sul vocabolario quindi vengono indicati con le forme del plurale, e vanno concordati al plurale anche l’attributo e il verbo a essi riferiti;</p></li>
	
<p>divitiae, -arum, f., «la ricchezza»</p>
<p>indutiae, -arum, f., «la tregua»</p>
<p>nuptiae, -arum, f., «le nozze»</p>
<p>epŭlae, -arum, f., «il banchetto»</p>
<p>insidiae, -arum, f., «l’insidia»</p>
<p>deliciae, -arum, f., «la delizia»</p>
<p>Athenae, -arum, f., «Atene»</p>
<p>Syracusae, -arum, f., «Siracusa»</p>
</li>

<li><p>alcuni nomi al plurale hanno un significato diverso dal singolare.</p>

<p>copia, -ae, f., l’abbondanza &emsp; → &emsp; copiae, -arum, f., «le truppe»</p>
<p>opera, -ae, f.,l’opera &emsp; → &emsp; operae, -arum, f., «gli operai»</p>
<p>vigilia, -ae, f., la veglia &emsp; → &emsp; vigiliae, -arum, f., «le sentinelle»</p>
<p>littera, -ae, f., la lettera (dell’alfabeto) &emsp; → &emsp; litterae, -arum, f., «la lettera (missiva), la letteratura»</p>
</li>
</ul>

<h2>Nomi greci della prima declinazione</h2>

<p>Una particolarità a sé è la declinazione dei nomi di origine greca. La maggior parte dei nomi propri o comuni di origine greca si declina con le stesse terminazioni dei nomi latini; alcuni invece conservano le terminazioni della declinazione greca, altri ancora possono presentare sia le terminazioni greche, sia quelle latine. Esaminiamo gli esempi più rilevanti dei nomi che seguono la prima declinazione. I nomi greci della prima declinazione possono essere maschili e femminili. I femminili al nominativo singolare escono in -<i><b>ē</i></b>, i maschili in -<i><b>ās</i></b> o in -<i><b>ēs</i></b>. Ecco come si declinano <i><b>Alcmene, -es</i></b>, f., «Alcmena»; <i><b>Aenēas, -ae</i></b>, m., «Enea» e <i><b>sophistes, -ae</i></b>, m., «il sofista».</p>

<table>
<thead>
<tr><th>CASO</th> <th>FEMMINILE IN -ē</th> <th>MASCHILE IN -ās</th> <th>MASCHILE IN -ēs</th></tr>
</thead>

<tbody>
<tr> <th>NOMINATIVO</th> <td>Alcmen-ē (-ā)</td> <td>Aenē-ās</td> <td>sophist-ēs (-ā)</td></tr>
<tr> <th>GENITIVO</th> <td>Alcmen-ēs (-āe)</td> <td>Aenē-ae</td> <td>sophist-ae</td></tr>
<tr> <th>DATIVO</th> <td>Alcmen-ae</td> <td>Aenē-ae</td> <td>sophist-ae</td></tr>
<tr> <th>ACCUSATIVO</th> <td>Alcmen-ēn</td> <td>Aenē-ān (-ām)</td> <td>sophist-ēn (-ām)</td></tr>
<tr> <th>VOCATIVO</th> <td>Alcmen-ē (-ā)</td> <td>Aenē-ā</td> <td>sophist-ē</td></tr>
<tr> <th>ABLATIVO</th> <td>Alcmen-ē </td> <td>Aenē-ā</td> <td>sophist-ē (-ā)</td></tr>
</tbody>
</table>

<p>Le uscite indicate fra parentesi si usano più frequentemente in prosa. Molti nomi di origine greca in -<i><b>ēs</b></i> seguono la terza declinazione latina. I vocabolari, di norma, indicano le terminazioni particolari dei nomi di derivazione straniera.</p>

<section aria-label="End">
<a href="rotacismo.html">&#171;Mutamenti consonantici: legge delle mute, assimilazione, rotacismo</a>
<a href="index.html">Index</a>
<a href="peculiarities4.html">Peculiarities of the 4th declension &#187;</a>
</section>

</article>

</body>
</html>
