<!DOCTYPE html>
<html lang="it">
<head>
 <meta charset="utf-8">
 <meta name="viewport" content="width=device-width, initial-scale=1.0"> 
 <meta name="description" content="Particolarità dell’aggettivo"/>
 <title>Particolarità dell’aggettivo</title>
 <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
  
<div class="content">

<h1>Particolarità dell’aggettivo</h1>

<p>Anche l’aggettivo può presentare delle particolarità. Le principali particolarità riguardano:</p>

<ul>
	<li><p>gli aggettivi indeclinabili;</p></li>
	<li><p>gli aggettivi sostantivati.</p></li>
</ul>	

<h2>Aggettivi indeclinabili</h2>

<p>Anche fra gli aggettivi ce ne sono alcuni indeclinabili, che cioè mantengono la stessa forma in tutti i casi. I più comuni sono:</p>

<ul>
	<li><p><b>frugi</b>, «frugale», «dabbene», «buono»; propriamente è il dativo di un sostantivo disusato <i>frux</i>, usato prevalentemente nel plurale: <i>fruges, frugum</i>, f., «le messi». Si dice dunque: <i>homo / homines frugi</i>, «uomo / uomini dabbene», «galantuomo / galantuomini»; <i>victus frugi</i>, «vitto semplice»; <i>vita frugi</i>, «vita frugale»;</p></li>
	
	<li><p><b>nequam</b>, «malvagio», «briccone», «da nulla»; è il contrario di frugi: <i>homo nequam</i>, «uomo cattivo»; <i>homines nequam</i>, «uomini cattivi»;</p></li>
	
	<li><p><b>necesse</b>, «cosa necessaria»; è usato in particolare nelle espressioni <i>necesse est (erat, erit...)</i>, «è (era, sarà...) necessario; <i>necesse habeo</i>, «stimo necessario» ecc.;</p></li>
	
	<li><p><b>macte</b>, «bravo!», «evviva!»; propriamente è il vocativo di un disusato mactus («glorificato», «onorato»). È usato come esclamazione di plauso, di congratulazione, di esortazione, spesso unito al genitivo o all’ablativo: <i>macte animi!</i> / animo!, «coraggio!», «benissimo!»; <i>macte virtute!</i>, «bravo!», o con l’imperativo del verbo <i>sum</i>: <i>es, esto</i> («sii»), <i>este, estote</i> («siate»). Es.: <i>Macte virtute esto!</i> «Onore al tuo coraggio!»; talvolta anche al plurale: <i>Macti virtute milites Romani este!</i> «Gloria al vostro valore, soldati romani!»;</p></li>
	<li><p><b>potis</b> (m.) o <b>Zpote</b> (n.), «potente», usato per lo più in unione col verbo <i>sum</i>: <i>potis est</i>, «è possibile». Es.: <i>Festīna, quantum potis es (= potes)</i>. «Affrèttati quanto puoi». Da <i>pote + sum</i> deriva appunto il verbo composto <i>possum </i>(<i>pote-sum → pot-sum → possum</i>) «potere».</p></li>
</ul>

<h2>Aggettivi sostantivati</h2>

<p>Talvolta gli aggettivi possono essere usati con valore di sostantivi; in questo caso sono detti “aggettivi sostantivati”. Questo avviene:</p>

<ul> 
	<li><p>con aggettivi per i quali è facilmente intuibile il sostantivo che di solito li accompagna (e che è quindi sottinteso):
dextra, laeva (sott. manus, pars) la destra, la sinistra birēmis, trirēmis (sott. navis) la bireme, la trireme hiberna, aestiva (sott. castra) l’accampamento invernale, estivo</p></li>
	<li><p>con aggettivi o participi che diventano nomi di persona: amicus, -i, m., «l’amico»; amica, -ae, f., «l’amica»; sponsus, -i, m., «lo sposo»; sponsa, -ae, f., «la sposa»; inimicus, -i, m., «il nemico» ecc.;
	<li><p>con aggettivi o participi, per lo più al maschile plurale, usati per indicare una classe di persone: divites, «i ricchi»; pauperes, «i poveri»; honesti, «gli onesti»; docti, «i dotti»; sapientes, «i sapienti» ecc.;</p></li>
	<li><p>con aggettivi neutri, di norma nei tre casi diretti sia del singolare sia del plurale; in questo caso l’aggettivo può esprimere anche il significato del termine “cosa” (o termine analogo) al singolare, “cose” al plurale:</p></li>

<table>
<thead>
<tr><th>Singolare</th> <th>Plurale</th></tr>
</thead>

<tbody>
<tr><td><b>bonum</b> la cosa buona, il bene</td> <td><b>bona</b> le cose buone, i beni</td></tr>
<tr><td><b>malum</b> la cosa cattiva, il male</td> <td><b>mala</b> le cose cattive, i mali</td></tr>
<tr><td><b>honestum</b> la cosa onesta, l’onesto, l’onestà</td> <td><b>magna</b> le cose grandi</td></tr>
<tr><td><b>iustum</b> la cosa giusta, il giusto, la giustizia</td> <td><b>parva</b> le cose piccole</td></tr>
<tr><td><b>utile</b> la cosa utile, l’utile, l’utilità</td> <td><b>omnia</b> tutte le cose</td></tr>
<tr><td><b>verum</b> la cosa vera, il vero, la verità</td> <td><b>futura</b> le cose future, il futuro</td></tr>
<tr><td></td> <td><b>caelestia</b> le cose / i fenomeni celesti</td></tr>
</tbody>
</table>

<p>Come si è detto, l’aggettivo neutro sostantivato è usato di norma nei casi diretti; ne è consentito l’uso però anche nei casi obliqui se il genere neutro è chiaramente desumibile dal contesto, ad esempio in espressioni del tipo: <i>a vero abes</i>, «sei lontano dal vero», oppure si può dedurre dal riferimento a un altro aggettivo neutro in un caso diretto, come nell’espressione: <i>parva componere magnis</i>, «confrontare le cose piccole con le (cose) grandi». Diversamente, il termine “cosa” deve essere espresso, con l’aggettivo concordato al femminile: <i>bonae rei</i>, «della / alla cosa buona»; <i>bona re</i>, «con la cosa buona»; <i>bonis rebus</i>, «alle / con le cose buone»; <i>futurarum rerum</i>, «delle cose future» ecc.</p>

<section>
<a href="indeclinabili.html">&#171;Sostantivi Indeclinabili</a>
<a href="index.html">Index</a>
<a href="nomi_romani.html">I nomi dei Romani &#187;</a>
</section>

</div>

</body>
</html>	
	