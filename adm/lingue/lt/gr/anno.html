<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Indicazioni dell'anno"/>
  <title>Indicazioni dell'anno</title>
  <link rel="stylesheet" type="text/css" href="../../../style.css" media="screen">
</head>

<body>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
      
<div class="content">

<h1>Indicazioni dell'anno</h1>

<p>I Romani indicavano l’anno attraverso i <b>nomi dei consoli in carica</b>, riportati in appositi elenchi (i <i>fasti consulares</i>) diligentemente conservati e aggiornati a cura dei pontefici; i nomi dei consoli venivano citati in caso ablativo, spesso enunciati senza la congiunzione.

<ul>
	<li><p><i>Ap. Claudio Q. Fulvio consulibus...</i> (Eutr.) «Sotto il consolato di Appio Claudio e Quinto Fulvio...»</p></li>
	<li><p><i>L. Genucio et Q. Servilio consulibus mortuus est Camillus</i>. (Eutr.) «Sotto il consolato di Lucio Genucio e Quinto Servilio morì Camillo. (cioè nel 364 a.C.)»</p></li>
</ul>

<p>Altri modi per datare i fatti erano quelli di riferirsi alla <b>fondazione di Roma</b> (753 a.C.), o alle <b>Olimpiadi</b> (che avevano avuto origine nel 776 a.C.), e, con l’avvento del Cristianesimo, alla nascita di Cristo. Da qui le espressioni ab Urbe condĭta (abbrev. <i>ab U.c.</i>) o <i>post Urbem condĭtam</i>, «dalla / dopo la fondazione di Roma»; ante Christum natum
(abbrev. a.Ch.n.), «prima della nascita di Cristo» («a.C.») e post Christum natum (abbrev. p.Ch.n.), «dopo la nascita di Cristo» («d.C.»). Il numero che indicava l’anno era espresso con l’ordinale, posto in caso ablativo.</p>

<ul>
	<li><p><i>Olympiadis sextae anno tertio</i>. (Eutr.) Il terzo anno della sesta olimpiade.</p></li>
	
	<li><p><i>Tertium deinde bellum contra Carthaginem suscipĭtur, sexcentesimo et altero ab urbe condita anno, L. Manlio Censorino et M’. Manilio consulibus, anno quinquagesimo primo postquam secundum Punicum transactum erat</i>. (Eutr.) «Viene quindi intrapresa la terza guerra contro Cartagine, nel 602 dopo la fondazione di Roma, sotto il consolato di Lucio Manlio Censorino e Manio Manilio, nell’anno cinquantuno dopo che era terminata la seconda guerra punica.»</p></li>
	
	<li><p><i>Anno quinquagesimo ante Christum natum</i> (a.Ch.n.). «Nel 50 avanti Cristo (a.C.).»</p></li>
	
	<li><p><i>Anno septuagesimo post Christum natum</i> (p.Ch.n.). «Nel 70 dopo Cristo (d.C.).»</p></li>
	
	<li><p><i>Anno bis millesimo sexto</i> p.Ch.n. «Nel 2006 d.C»</p></li>
</ul>

<h3>OSSERVAZIONE</h3>

<p>Passando da prima a dopo Cristo, nel calcolo degli anni, si deve togliere una unità: infatti non c’è l’anno zero, ma si passa dall’anno 1 a.C. all’anno 1 d.C. Per esempio, Augusto nacque nel 63 a.C. e morì nel 14 d.C.: verrebbe da calcolare: 63 + 14 = 77, invece sappiamo che Augusto morì <i>septuagesimo sexto anno</i> (Eutr.), cioè «a settantasei anni».</p>

<section>
<a href="cifre_romane.html">&#171;Le cifre romane</a>
<a href="index.html">Index</a>
<a href="cifre_romane.html">Le cifre romane &#187;</a>
</section>

</div>
</body>
</html>
