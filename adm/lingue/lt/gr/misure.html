<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Unità di misura"/>
    <title>Unità di misura</title>
    <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
      
<div class="content">

<h1>Unità di misura</h1>

<p>Le misure lineari dei Romani si fondavano approssimativamente sulla misura delle membra umane; l’unità di base per calcolare la lunghezza era il pes, «piede», che aveva una serie di multipli e sottomultipli, tra cui indichiamo i seguenti:</p>

<p><b>Multipli</b>:</p>

<ul>
	<li><p>digitus, «dito» 1/16 del piede cm 1,848</p></li>
	<li><p>pollex, «pollice» o uncia, «oncia»</p></li>
	<li><p>palmus, «palmo» 1/12 del piede cm 2,465 1/4 del piede cm 7,395</p></li>
</ul>

<p><b>Sottomultipli</b>:</p>

<ul>
	<li><p>pes, «piede» unità di misura cm 29,581 (circa 30 cm)</p></li>
	<li><p>cubĭtus, «cùbito» 1 piede e mezzo cm 44,371</p></li>
	<li><p>passus, «passo» 5 piedi m 1,479</p></li>
	<li><p>stadium, «stadio» 625 piedi m 184,881</p></li>
	<li><p>miliarium, «miglio» 5000 piedi, 1000 passi m 1479,05</p></li>
</ul>

<h3>OSSERVAZIONI</h3>

<ol>
	<li><p>Con il termine passus, corrispondente circa a un metro e mezzo del sistema decimale, si intendeva il passo doppio, cioè il movimento delle due gambe, mentre il passo semplice (gradus) misurava due piedi e mezzo.</p></li>
	
	<li><p>La misura dello stadio era usata anche dai Greci, ma variava da città a città: per la città di Delfi misurava m 177,55, per Olimpia m 192,27.</p></li>
	<li><p>Anche la misura del miglio variò nel tempo: originariamente a Roma era di m 1479, in seguito a Roma e in Sicilia fu di m 1460, a Firenze m 1655, a Venezia m 1834.</p></li>
	<li><p>Un caso a parte costituisce il sistema di misurazione inglese, con termini e valori propri per le misure di lunghezza, superficie, capacità e peso. Ricordiamo in particolare il miglio inglese, stabilito convenzionalmente in m 1609; nelle misurazioni marittime invece si usa il miglio nautico internazionale, che corrisponde a m 1852.</p></li>
</ul>

<h2>Misure di superficie</h2>

<p>L’unità di misura per le superfici era il pes quadratus, «piede quadrato»; i Romani però generalmente usavano misurare i terreni con lo iugĕrum, corrispondente al terreno che una coppia di buoi aggiogata all’aratro (iugum) poteva arare in un giorno, cioè circa 2500 metri quadrati. Ecco alcune delle più comuni misure di superficie:</p>

<ul>
	<li><p>pes quadratus, «piede quadrato», mq 0,0875</p></li>
	<li><p>actus, «mezzo iùgero», mq 1260,3</p></li>
	<li><p>iugĕrum, «iùgero» mq 2520,6 (circa un quarto di ettaro)</p></li>
	<li><p>heredium, «2 iùgeri» mq 5040 (circa mezzo ettaro)</p></li>
	<li><p>centuria 100 heredia, 200 iùgeri, ha 50,41 (circa 50 ettari)</p></li>
	<li><p>saltus, 400 heredia, 800 iùgeri, ha 201,64 (circa 200 ettari)</p></li>
</ul>

<h2>Misure di capacità</h2>

<p>L’unità di misura di capacità per liquidi era l’amphora, «anfora», corrispondente a 26,26 litri; si usavano però soprattutto i sottomultipli, tra cui ricordiamo i seguenti:</p>

<ul>
	<li><p>urna, «urna», mezza anfora, l 13,13</p></li>
	<li><p>congius, «congio», 1/8 di anfora,  l 3,27</p></li>
	<li><p>sextarius, «sestario», 1/48 di anfora, l 0,546 (circa mezzo litro)</p></li>
	<li><p>hemīna, «emìna», 1/96 di anfora, l 0,273 (circa un quarto di litro)</p></li>
	<li><p>quartarius, «un quarto», 1/192 di anfora, l 0,136</p></li>
	<li><p>cyăthus, «ciato»,1/576 di anfora, l 0,045</p></li>
</ul>

<p>Per gli <i>aridi</i> (cereali, farina ecc.), si usavano invece le seguenti misure:</p>

<ul>
	<li><p>modius, «moggio», unità fondamentale, l 8,733</p></li>
	<li><p>sextarius, «sestario», 1/16 di moggio, l 0,546 (circa mezzo litro)</p></li>
	<li><p>hemīna, 1/32 di moggio, l 0,273 (circa un quarto di litro)</p></li>
	<li><p>cyăthus, «ciato», 1/192 di moggio, l 0,045</p></li>
</ul>

<h3>OSSERVAZIONE</h3>

<p>Il ciato, impiegato per misurare sia i liquidi sia gli aridi, propriamente era un mestolo con manico lungo, a forma di tazza profonda, in genere di bronzo o metallo prezioso, con cui si attingeva vino dai crateri per versarlo nelle coppe.</p>

<h2>Misure di peso</h2>

<p>L’unità di misura per il peso era la libra, «libbra» o as, «asse», pari a 327,45 grammi. Nel sistema duodecimale la libbra era divisa in 12 sottomultipli, e precisamente: deunx (11/12 di libbra), dextans (10/12 di libbra), dodrans (9/12 di libbra), bes (8/12, cioè tre quarti di libbra), septunx (7/12 di libbra), semis o semissis (6/12 di libbra, cioè «mezzo asse»), quincunx (5/12 di libbra), triens (4/12, cioè un terzo di libbra), quadrans (3/12, cioè un quarto di libbra), sextans (2/12, cioè un sesto di libbra), uncia, «oncia» (1/12 di libbra, pari a 27,288 grammi).</p>

<p>L’oncia a sua volta era divisa in 12 sottomultipli, tra cui la semuncia, «mezza oncia», pari a 13,644 grammi, e lo scripŭlum, «scrupolo», pari a 1/24 di oncia, cioè 1,137 grammi. Fra i multipli della libbra ricordiamo il trepondo, «tre libbre» e il centumpondium, «cento libbre» o centussis, «cento assi», pari a 32,745 kilogrammi.</p>

<h2>Misure di valore</h2>

<p>Nell’epoca più antica si usavano come monete pezzi di rame o di bronzo (aes), di peso e forma non definiti (aes rude, o infectum); in seguito furono coniati dalla zecca di Stato pezzi dal peso garantito: si ebbe allora l’aes signatum. L’unità di misura era l’as, «asse», una moneta di bronzo originariamente del peso di una libbra (as libralis). I sottomultipli dell’asse erano gli stessi delle misure di peso, per cui 1 asse corrispondeva a 12 once ecc. Tra i pezzi di maggior rilievo ricordiamo il sestertius, «sesterzio», una moneta d’argento del valore di 2 assi e mezzo coniata nel corso del III secolo a.C.; il <i><b>denarius</b></i>, «denario», che valeva 4 sesterzi, cioè 10 assi; l’<i><b>argentus</b></i>, del valore di 2 denari e mezzo. All’epoca di Cesare infine fu coniato l’aureus, una moneta d’oro del valore di 10 argentei, cioè 25 denari, 100 sesterzi.</p>

<h3>OSSERVAZIONI</h3>

<ol>
	<li><p>È pressoché impossibile fissare una corrispondenza tra le monete dei Romani e l’Euro, il dollaro o la sterlina: non solo per le variazioni di valore dei metalli, ma anche per le numerose variazioni di peso e di valore delle stesse monete nel corso del tempo. Ad esempio l’asse, originariamente del peso di una libbra (as libralis), col tempo scese a pesare poco più di 13 grammi, un valore corrispondente a un nostro centesimo, cioè uno spicciolo, come attestano espressioni del tipo: assis aestimare, «valutare
un asse», ossia «pochissimo»; omnia ad assem perdere, «perdere tutto, fino all’ultimo centesimo».</p></li>
	<li><p>Il sesterzio era una moneta d’argento del valore di due assi e mezzo, ma nel periodo imperiale designava pure una moneta di rame del valore di quattro assi. Il nome sestertius deriva da <i>semis tertius</i>, «metà (del) terzo (asse)»; è rappresentato col simbolo HS, in cui le barrette verticali di H indicano i due assi e la barretta orizzontale la metà, appunto, del terzo asse.
	<li><p>Sestertius è di genere maschile, ma si usa anche al neutro, con sensibile differenza di significato. Il neutro plurale sestertia, sestertiorum (o sestertium) significa «mille sesterzi»; invece il neutro singolare sestertium, -ii unito a un avverbio numerale (ter, quater, quinquies ecc.) significa «centomila sesterzi»; infatti la forma sestertium in origine era un genitivo plurale, dipendente da un milia sottinteso. Si osservi, quindi: septem sestertii, «sette sesterzi»; septem sestertia, «settemila sesterzi»; septies sestertium (= <i>septies centena milia sestertium</i>), «settecentomila sesterzi».</p></li>
</ol>

<section>
<a href="distributivi.html">&#171;Numerali distributivi</a>
<a href="index.html">Index</a>
<a href="frazioni.html">Le frazioni &#187;</a>
</section>

</div>
</body>
</html>
