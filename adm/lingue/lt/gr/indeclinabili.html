<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="La formazione dei sostantivi in latino: primitivi, derivati e composti"/>
    <title>La formazione dei sostantivi in latino: primitivi, derivati e composti</title>
    <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
  <li><a class="navbar" href="../../../index.html">Domus</a></li>
  <li><a class="navbar" href="index.html">Grammatica</a></li>
  <li><a class="navbar" title="Authors" href="../authors/index.html">Auctōrēs</a></li>
  <li><a class="navbar" title="Authors" href="../cultura/index.html">Cultūra</a></li>
 </ul>   
</nav>
      
<div class="content">

<h1>Sostantivi indeclinabili</h1>

<p>Un’altra particolarità che riguarda il sostantivo è quella dei sostantivi indeclinabili. Sono indeclinabili, cioè conservano la stessa forma in tutti i casi, i seguenti sostantivi:</p>

<ul>
	<li><p><b>pessum</b>, «in rovina» e <b>venum</b>, «in vendita»; sono propriamente degli accusativi, usati nelle locuzioni pessum dare (anche unito: <i>pessumdăre</i>), «mandare in rovina» e <i>venum dare</i> (anche unito: <i>venumdăre</i>), «mettere in vendita»;</p></li>
	
	<li><p><b>fas</b>, «il lecito» e il suo contrario <b>nefas</b>, «l’illecito»; sono usati frequentemente in unione col verbo <i>sum</i>: <i>fas est</i>, «è lecito»; <i>nefas est</i>, «è illecito», «è cosa empia»; sono usati inoltre in espressioni come: <i>ius ac fas</i>, «le leggi divine e umane»; <i>contra fas</i>, «contro le leggi divine»; <i>fas gentium</i>, «il diritto delle genti»; <i>fas atque nefas</i>, «il giusto e l’ingiusto», «il lecito e l’illecito» ecc.;</p></li>

	<li><p><b>sponte</b>: propriamente è l’ablativo dell’inusitato <b>spons, spontis</b>, f., usato con valore avverbiale: «di spontanea volontà»; spesso è preceduto da aggettivo possessivo: <i>meā / tuā / suā sponte</i> «di mia / tua / sua spontanea volontà», o anche «volontariamente», «spontaneamente»;</p></li>

	<li><p><b>instar</b>, «sembianza», «somiglianza»; è un accusativo avverbiale che vuole dopo di sé il genitivo. Es.: <i>Equum <b>instar montis</b> aedificant</i>. «Costruiscono un cavallo a somiglianza di monte», cioè «grande come un monte»;</p></li>
	
	<li><p><b>pondo</b>, «del peso di»; propriamente è l’ablativo di un <i>pondus, -i</i>, disusato. Era spesso costruito con l’accusativo <i>libram</i>, es.: <i>patĕra aurea <b>libram pondo</b></i>, «una coppa d’oro del peso di una libbra»; in seguito il termine libra rimase sottinteso, e pondo ne assunse il significato. Es.: <i>Auri quinque pondo abstŭlit</i>. «Portò via cinque libbre d’oro»;</p></li>
	
	<li><p><b>i nomi propri di una lingua straniera diversa dal greco</b>: <i>Adam</i>, «Adamo»; <i>Abrăham</i>, «Abramo»; <i>Isaac</i>, «Isacco»; <i>Noe</i>, «Noè»; <i>David</i>, «Davide»; <i>Ioseph</i>, «Giuseppe» ecc.</p></li>
</ul>

<h2>OSSERVAZIONI</h2>

<ol>
	<li><p>Alcuni nomi ebraici sono stati latinizzati, come <i>Maria, -ae</i>, f., «Maria» e <i>Iohannes, -is</i>, m., «Giovanni»; si trovano pure <i>Adamus, -i</i>, m., «Adamo»; <i>Noa, -ae</i>, m., «Noè»; <i>Iosephus, -i</i>, m., «Giuseppe» ecc. Nella forma latinizzata sono declinabili. </p></li>
	<li><p>Per il nome Iesus, v. par. 8.2.</p></li>
</ol>

<section>
<a href="indeclinabili.html">&#171;Sostantivi Indeclinabili</a>
<a href="index.html">Index</a>
<a href="quinta.html">Quinta declinazione &#187;</a>
</section>

</div>

</body>
</html>
