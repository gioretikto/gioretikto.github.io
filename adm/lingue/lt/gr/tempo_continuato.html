<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Complemento di tempo continuato"/>
  <title>Complemento di tempo continuato</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>

<div class="content">

<h1>Complemento di tempo continuato</h1>

<p>Il complemento di tempo continuato risponde alla domanda: <i><b>quamdiu?</b></i> («per quanto tempo?») e indica <b>per quanto tempo dura o continua a svolgersi un’azione</b>. È espresso in latino con l’<b>accusativo semplice</b> oppure preceduto dalla preposizione <i><b>per</b></i>.</p>

<ul>
	<li><p>Imber <b>per totam noctem</b> tenuit. (Liv.) <i>La pioggia durò per tutta la notte.</i></p></li>
	<li><p><b>Duodequadraginta annos</b> tyrannus Syracusanorum fuit Dionysius. (Cic.) <i>Dionisio fu tiranno di Siracusa per trentotto anni.</i></p></li>
</ul>

<h4>OSSERVAZIONE</h4>

<p>Il complemento di tempo continuato si può trovare espresso in taluni autori anche in <b>ablativo semplice</b>. Es.: <i>Mithridates regnavit <b>annis sexaginta</b>, vixit septuaginta duobus</i>. (Eutr.) «Mitridate regnò per sessant’anni, visse per settantadue anni». Ciò avviene quando l’idea di durata si associa all’idea di determinazione temporale.</p>

<h2>Altre determinazioni temporali</h2>

<p>Presentiamo le altre determinazioni di tempo, che partecipano dell’uno o dell’altro dei due complementi di tempo fondamentali. Sono elencate in base alla domanda a cui rispondono; le prime quattro sono connesse con il complemento di tempo determinato, le altre con quello di tempo continuato; tuttavia ci sono delle interferenze tra i due casi con cui si esprimono i complementi di tempo che non sempre rendono possibile una rigorosa distinzione.</p>

<h3>Entro / in quanto tempo?</h3>

<p>Per indicare entro o in quanto tempo avviene un’azione si usa l’ablativo semplice, oppure le preposizioni intra o inter + accusativo.</p>

<ul>
	<li><p>Saturni stella <b>triginta</b> fere <b>annis</b> cursum suum confĭcit. (Cic.)  <i>L’astro di Saturno compie il suo corso in circa trent’anni</i>.</p></li>
	<li><p>Duo imperatores <b>intra triginta dies</b> ceciderunt. (Liv.) <i>In trenta giorni caddero due generali.</i></p></li>
</ul>

<h3>Ogni quanto tempo?</h3>

<p>Per indicare ogni quanto tempo si verifica o si è verificata un’azione, si usa l’<b>ablativo semplice</b>. A differenza dell’italiano, il numerale in latino viene reso con l’ordinale, di norma accresciuto di un’unità, e fra esso e il sostantivo si inserisce il pronome quisque in caso ablativo.</p>

<ul>
	<li><p><b>Tertio quoque verbo</b> orationis suae me appellabat. (Cic.) Ogni due parole del suo discorso mi chiamava per nome.</p></li>
</ul>

<h4>OSSERVAZIONI</h4>

<ol>
	<li><p>Negli autori non sempre l’ordinale si trova accresciuto di un’unità. Es.: <i>Caesar annum ad cursum solis accommodavit, ut unus dies <b>quarto quoque anno</b> intercalaretur</i>. (Svet.) «Cesare regolò l’anno sul corso del sole, in modo che ogni quattro anni fosse intercalato un giorno».</p></li>
	<li><p>Rispondono alla domanda: “ogni quanto tempo?” anche le espressioni: <i><b>quotannis</b></i> o <i>singulis annis</i>, «ogni anno»; <i><b>cotidie</b></i> o <i>singulis diebus</i>, «ogni giorno»; <i>singulis horis, singulis mensibus</i>, «ogni ora», «ogni mese»; <i>alternis annis</i>, «ogni due anni», «un anno sì e uno no»; <i>alternis diebus</i>, «ogni due giorni», «un giorno sì e uno no».</p></li>
</ol>

<h3>Quante volte in un dato tempo?</h3>

<p>Per indicare quante volte in un dato tempo avviene un’azione si usa <i><b>in</i> + ablativo</b> del <b>termine che indica il tempo</b>, preceduto da un <b>avverbio numerale</b>.</p>

<ul>
	<li><p><b>Semel in anno</b> licet insanire. (prov.) <i>Una volta all’anno è lecito far pazzie.</i></p></li>
	<li><p>Augustus sanxit ne plus quam <b>bis in mense</b> senatus ageretur. (Svet.) <i>Augusto stabilì che non si tenesse adunanza del senato più di due volte al mese.</i></p></li>

<h3>Quanto tempo prima? Quanto tempo dopo?</h3>

<p>Per indicare quanto tempo prima o quanto tempo dopo è avvenuta o avviene un’azione, si usano le preposizioni <i><b>ante</b></i> o <i><b>post</b></i> con:</p>

<ul>
	<li><p>l’accusativo</b> se l’espressione numerica viene posta dopo la preposizione;</p></li>
	<li><p>l’<b>ablativo</b> se l’espressione numerica è posta davanti alla preposizione;</p></li>
	<li><p><b>indifferentemente con l’accusativo o l’ablativo</b> se la preposizione si trova interposta.</p></li>
</ul>

<p>Il numerale può essere sia <b>cardinale</b>, sia <b>ordinale</b>.</p>

<p>Perciò l’espressione «tre anni prima / dopo» può essere resa nelle seguenti forme:</p>

<p>ante / post tres annos
<br>tribus annis ante / post
<br>tres ante / post annos
<br>tribus ante / post annis</p>

<p>oppure</p>

<p>ante / post tertium annum
<br>tertio anno ante / post
<br>tertium ante / post annum
<br>tertio ante / post anno</p>

<h4>OSSERVAZIONI</h4>

<ol>
	<li><p>Il numerale ordinale può essere anche accresciuto di un’unità: <i>ante tres annos = ante quartum annum</i>.</p></li>
	
	<li><p>Quando le preposizioni <i>ante</i> e <i>post</i> sono posposte all’espressione numerica e seguite da un sostantivo che fornisce a sua volta una determinazione temporale, reggono l’ablativo dell’espressione numerica e l’accusativo del sostantivo. Es.: <i>Cato <b>annis novem post Cethēgum</b> fuit consul</i>. (Cic.) «Catone fu console nove anni dopo Cetego». Possono reggere, inoltre, una proposizione introdotta da quam. Es.: <i>Cimon post annum quintum, <b>quam expulsus erat</b>, in patriam revocatus est</i>. (Nep.) «Cimone, cinque anni dopo che era stato espulso, fu richiamato in patria»; si osservi, in questo secondo esempio, come <i>post</i> funga anche da congiunzione temporale (<i>post-quam</i>).</p></li>
</ol>

<h3>Da quanto tempo?</h3>

<p>Per indicare da quanto tempo dura o durava un’azione, in relazione al momento a cui ci si riferisce, si usa l’avverbio <i><b>iam + accusativo</b></i>; se c’è un numerale, viene reso con l’ordinale accresciuto di un’unità.</p>

<ul>
	<li><p>Mithridates <b>annum iam tertium et vicesimum</b> regnat. (Cic.) <i>Mitridate regna già da ventidue anni.</i></p></li>
	<li><p><b>Octavum iam annum</b> Saguntum sub hostium potestate erat. (Liv.) <i>Già da sette anni Sagunto era in potere dei nemici.</i></p></li>
</ul>

<h3>Quanto tempo fa?</h3>

<p>Per indicare quanto tempo fa è avvenuta un’azione, ormai conclusa, si usa abhinc + accusativo (raramente ablativo), oppure <i><b>ante</i> + accusativo</b> del numerale cardinale.</p>

<ul>
	<li><p>Quaestor fuisti <b>abhinc annos quattuordĕcim</b>. (Cic.) <i>Sei stato questore quattordici anni fa.</i></p></li>
	<li><p><b>Ante hos sex menses</b> male dixisti mihi. (Phaedr.) <i>Sei mesi fa parlasti male di me.</i></p></li>
</ul>

<h3>Per quando? Per quale tempo? Per quale data?</h3>

<p>Per indicare per quando, per quale tempo, per quale data si deve svolgere un’azione, si usa <i><b>in</i> + accusativo</b>.</p>

<ul>
	<li><p>Caesar <b>in posterum (diem)</b> oppugnationem differt. (Caes.) <i>Cesare rimanda l’assalto al giorno dopo.</i></p></li>
	<li><p>Legati indutias <b>in triginta annos</b> impetraverunt. (Liv.) <i>Gli ambasciatori ottennero una tregua per trent’anni.</i></p></li>
	<li><p>Comitia <b>in ante diem sextum</b> Kalendas Sextiles dilata sunt. (Cic.) <i>I comizi furono rinviati al 27 luglio.</i></p></li>
</ul>

<h3>Fra quanto tempo? Di qui a quando?</h3>

<p>Per indicare fra quanto tempo, di qui a quando avverrà un’azione si usa l’<b>ablativo semplice</b>, oppure <i><b>post, ad, intra</i> + accusativo</b>.</p>

<ul>
	<li><p>Partem <b>paucis diebus</b> sese daturos (esse) dixerunt. (Caes.) <i>Una parte dissero che l’avrebbero data entro pochi giorni.</i></p></li>
	<li><p>Responderunt eum in Africam <b>intra paucos dies</b> traiecturum (esse). (Liv.) <i>Risposero che di lì a pochi giorni avrebbe trasportato l’esercito in Africa.</i></p></li>
	<li><p>Me venturum esse polliceor <b>ad paucos dies</b>. (Plin. Iun.) <i>Prometto che verrò fra pochi giorni.</i></p></li>
</ul>

<h3>(A partire) da quando, fino a quando?</h3>

<p>Per indicare gli estremi, cioè “da quando” e “fino a quando” dura lo svolgimento di un’azione, si usano rispettivamente <i><b>a, ab, e, ex</i> + ablativo</b> e <i><b>ad, usque ad</i> + accusativo</b>.</p>

<ul>
	<li><p><b>Ab hora quarta usque ad octavam</b> fere <b>horam</b> pugnatum est. (Liv.) <i>Si combatté dall’ora quarta fino circa all’ora ottava.</i></p></li>
</ul>

<h4>OSSERVAZIONE</h4>

<p>Si notino le espressioni: <i><b>in (singulos) dies</b></i>, «di giorno in giorno»; <i><b>in (singulas) horas</b></i>, «di ora in ora»; <i><b>in (singulos) menses</b></i>, «di mese in mese». Es.: <i>Crescit <b>in singulos dies</b> numerus hostium</i>. (Cic.) «Il numero dei nemici cresce di giorno in giorno».</p>

<section>
<a href="complemento_tempo_determinato.html">&#171; Complemento di tempo determinato</a></p>
<a href="index.html">Index</a>
<a href="stato_in_luogo.html">Complemento di stato in luogo &#187;</a>
</section>

</div>

</body>
</html>
