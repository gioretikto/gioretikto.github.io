<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Il soggetto"/>
  <title>Il soggetto</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
   
<div class="content">

<h1>Il soggetto</h1>

<p>Nella proposizione ci sono degli elementi essenziali, cioè indispensabili, ed altri accessori, o completivi.</p>

<ul>
	<li><p>Gli elementi essenziali della proposizione sono il <b>soggetto</b> e il <b>predicato</b>.</p></li>
	<li><p>Sono invece elementi <b>accessori</b>, cioè non indispensabili, l’attributo, l’apposizione e gli altri complementi.</p></li>
</ul>

<p>Il soggetto è la persona, l’animale o la cosa che compie o subisce l’azione, o si trova nella condizione espressa dal verbo. Di solito è un sostantivo, ma può fungere da soggetto qualsiasi altra parte del discorso o espressione avente valore di sostantivo; oltre che da un nome può quindi essere rappresentato da un pronome, da un aggettivo o un participio sostantivato, da una voce verbale o da un’intera proposizione di modo finito o infinito (detta pertanto soggettiva; v. par. 39.3.1) ecc.</p>

<p><b>Alauda</b> cantat. <i>L’allodola canta</i>.</p>
<p><b>Hoc</b> non erat necessarium. <i>Questo non era necessario</i>.</p>
<p>Semper <b>avarus</b> eget. <i>L’avaro è un eterno bisognoso</i>.</p>
<p><b>Victi</b> misericordiam implorabant. <i>I vinti imploravano misericordia</i>.</p>
<p><b>Vivere</b> militare est. <i>Vivere significa lottare</i>.</p>
<p>Me angebat <b>quod abĕras</b>. <i>Mi tormentava il fatto che eri assente</i>.</p>
<p>Oportebat <b>Marium consulem fieri</b>. <i>Bisognava che Mario fosse fatto console</i>.</p>

<p>In latino il soggetto si trova nel caso <b>nominativo</b>.</p>

<p>Se è costituito da un pronome personale (in particolare i pronomi di 1<sup>a</sup> e 2<sup>a</sup> persona), di norma si omette quando è riconoscibile dalla voce verbale:</p>

<p><b>Caesar</b> in Galliam pervenit. Cesare giunse in Gallia.</i></p>
<p>Scribo, scribis, scribĭmus. Io scrivo, tu scrivi, noi scriviamo.</i></p>
<p>Scribe mihi aliquid. Scrivimi qualcosa.</i></p>

<p>Se però si vuol mettere in risalto una contrapposizione, il soggetto viene espresso anche se è costituito da un pronome:</p>

<p><b>Tu</b> nostra praedia possĭdes, nos alienā misericordiā vivere debemus. <i>Tu possiedi i nostri poderi, noi dobbiamo vivere della compassione altrui.</i></p>

<h2>OSSERVAZIONI</h2>

<ol>
	<li><p>Sono dette proposizioni di modo finito quelle il cui verbo ha le desinenze personali, cioè si trova all’indicativo, congiuntivo, imperativo; sono invece proposizioni di <b>modo infinito</b> quelle il cui verbo non è determinato rispetto alla “persona”, e cioè si trova all’infinito, participio, gerundio, gerundivo, supino.</p></li>
	<li><p>Il soggetto delle proposizioni infinitive (v. par. 39.3.1) è espresso in <b>accusativo</b>. Es.: <i>Puto <b>te</b> erravisse</i>. «Credo che tu abbia sbagliato».</p></li>
</ol>

<section>
<a href="interiezione.html">&#171; L’interiezione</a></p>
<a href="index.html">Index</a>
<a href="predicato.html">Predicato &#187;</a>
</section>

</div>

</body>
</html>
