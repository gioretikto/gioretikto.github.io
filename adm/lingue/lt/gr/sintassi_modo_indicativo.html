<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Nozioni generali sui tempi e l’aspetto del modo indicativo"/>
  <title>Nozioni generali sui tempi e l’aspetto del modo indicativo</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
 
<div class="content">

<h1>Nozioni generali sui tempi e l’aspetto del modo indicativo</h1>

<p>In latino i tempi del modo indicativo sono sei: presente, imperfetto, futuro semplice, perfetto, piuccheperfetto, futuro anteriore. Il perfetto indicativo rende tre tempi della coniugazione italiana: passato remoto (io fui, io lodai), passato prossimo (io sono stato, io ho lodato), trapassato remoto (io fui stato, io ebbi lodato); il piuccheperfetto rende il trapassato prossimo (io ero stato, io avevo lodato); gli altri tempi rendono i tempi corrispondenti della coniugazione italiana. I tempi del modo indicativo, in latino come in italiano, sono impiegati per indicare:</p>

<ul>
	<li><p>il tempo dell’azione;</p></li>
	<li><p>l’aspetto dell’azione.</p></li>
</ul>

<p>Quando indicano il <b>tempo dell’azione</b>, definiscono il momento in cui l’azione si svolge:</p>

<ul>
	<li><p>con <b>valore assoluto</b> (o <b>proprio</b>): in questo caso si limitano a collocare l’azione nel <b>presente</b>, nel <b>passato</b> o nel <b>futuro</b> rispetto al momento in cui si trova chi sta parlando;</p></li>
	
	<li><p>con <b>valore relativo</b>: in questo caso collocano l’azione in un rapporto di <b>contemporaneità, anteriorità o posteriorità</b> rispetto al tempo di un altro processo verbale presente in una diversa proposizione.</p></li>
</ul>

<p>Quando invece indicano l’aspetto dell’azione, possono definire:</p>

<ul>
	<li><p>se l’azione è vista nel suo aspetto <b>assoluto</b>, cioè in sé e per sé, senza idea di durata o conclusione e senza una collocazione temporale. Un esempio tipico di aspetto assoluto è rappresentato dalle sentenze e dai proverbi;</p></li>
	
	<li><p>se l’azione è vista nel suo aspetto <b>durativo</b> o <b>imperfettivo</b>, cioè in corso di svolgimento e non ancora compiuta. È questo il caso dell’azione durativa (es.: «Viveva poveramente») o iterativa (es.: «Andava ogni giorno in città»);</p></li>
	
	<li><p>se l’azione è vista nel suo aspetto <b>compiuto</b> o <b>perfettivo</b>, cioè portata a compimento, sia in modo definitivo e senza effetti (azione momentanea: «Morì»), sia con effetti perduranti (azione perdurante: «Visse sessant’anni»).</p></li>
</ul>
	
<p>Convenzionalmente, i tempi del verbo in latino vengono distinti in:</p>

<ul>
	<li><p><b>tempi principali</b>, che si riferiscono al presente e al futuro, e cioè il <b>presente</b>, il <b>perfetto logico</b> (corrispondente al passato prossimo italiano), il <b>futuro semplice</b> e il <b>futuro anteriore</b>;</p></li>
	
	<li><p><b>tempi storici</b> (o secondari), che si riferiscono al passato, e cioè l’<b>imperfetto</b>, il <b>perfetto storico</b> e il <b>piuccheperfetto</b>.</p>
	
</ul>

<p>Questa distinzione è di fondamentale importanza, come vedremo più avanti, per l’uso dei tempi nelle proposizioni dipendenti, specialmente quelle al congiuntivo.</p>

<h2>Il presente</h2>

<p>Il presente indicativo in latino si usa soprattutto per esprimere un’azione momentanea, che cioè si esaurisce nel momento in cui si parla, e un’azione durativa, cioè un’azione che, iniziata anteriormente, dura ancora nel presente; in questo caso spesso è accompagnato da <i>iam, modo, iamdiu, iam pridem</i> ecc.</p>

<ul>
	<li><p><b>Fulgurat</b>. (Sen.) <i>Lampeggia</i>. (azione momentanea)</p></li>
	<li><p><b>Sedet</b> in bibliotheca. <i>Siede / sta seduto in biblioteca.</i> (azione durativa)</p></li>
	<li><p>Iam pridem <b>cupio</b> Alexandrēam visĕre. (Cic.) <i>Già da un pezzo desidero visitare Alessandria.</i> (azione durativa)</p></li>
</ul>

<p>Il presente indicativo viene usato inoltre per indicare:</p>

<ul>
	<li><p>un’azione <b>ripetuta</b> o <b>iterativa</b>, che cioè si ripete abitualmente;</p>
	
	<ul>
		<li><p>Vere hirundines <b>redeunt</b>. <i>In primavera tornano le rondini.</i></p></li>
	</ul>
	</li>
	
	<li><p>un’<b>azione che si svolge in un futuro immediato</b> (specie nella lingua parlata);</p>
	
		<ul>
			<li><p>Continuo <b>adsum</b>. (Ter.) <i>Sarò subito presente.</i></p></li>
		</ul>
	</li>
	
	<li><p>un’<b>azione acronica</b>, cioè considerata nel suo aspetto assoluto e priva di collocazione temporale, come nelle massime e nei proverbi, validi per tutti i tempi.</p>
	
	<ul>
		<li><p>Facile omnes, cum <b>valemus</b>, recta consilia aegrotis damus. (Ter.) <i>Facilmente tutti, quando stiamo bene, diamo retti consigli ai malati.</i></p></li>
	</ul>
	
<p>Si usa, inoltre, nelle citazioni per riportare le parole o il pensiero, considerati ancora attuali, di scrittori antichi o recenti (presente letterario).</p>

<ul>
	<li><p>Epicurus deos esse <b>putat</b>. (Cic.) <i>Epicuro ritiene che gli dèi esistano.</i></p></li>
</ul>

<h4>OSSERVAZIONE</h4>

<p>Il latino, rispettando rigorosamente il tempo dello svolgimento dell’azione, rende col presente anche espressioni di tipo colloquiale che invece in italiano si possono trovare rese comunemente col futuro. Es.: <i>Profecto tu quoque rem <b>scis</b></i>. «Certamente anche tu sai la cosa» (ma più comunemente: «Certamente anche tu saprai la cosa»). <i>Nunc vobis <b>dico</b> quid sentiam</i>. «Ora vi dico il mio parere» (ma comunemente:
«Ora vi dirò il mio parere»).</p>

<h3>Usi particolari del presente indicativo</h3>

<ul>
	<li><p><b>Il presente storico</b></p>
	
	<p>In latino, specialmente nelle narrazioni storiche, per rendere il racconto con maggiore immediatezza invece del perfetto si trova frequentemente usato il presente indicativo, detto <b>presente storico</b>. In italiano può essere reso in modo letterale (cioè col presente), o col passato remoto.</p>
	
	<ul>
		<li><p>Caesari cum nuntiatum esset eos per provinciam iter facere conari, <b>maturat</b> ab urbe proficisci et in Galliam ulteriorem <b>contendit</b> et ad Genāvam pervĕnit. (Caes.) <i>Essendo stato annunciato a Cesare che essi tentavano di passare per la provincia, si affretta (si affrettò) a partire da Roma, si dirige (si diresse) nella Gallia Transalpina e giunge (giunse) nei pressi di Ginevra.</i></p></li>
	</ul>

<h4>OSSERVAZIONE</h4>

<p>Si ricorda che una proposizione subordinata dipendente da un presente storico può avere le dipendenze tanto dei tempi principali, quanto dei tempi storici. Es.: <i>Ubii <b>orant</b> ut sibi <b>parcat</b></i> (ma anche <i>parceret</i>). (Caes.) «Gli Ubii pregano che li risparmi» (oppure: pregarono che li risparmiasse).</p>

</li>

<li><p><b>Dum col presente indicativo</b></p>

<p>Un altro uso particolare del presente indicativo è quello che si ha in unione con la congiunzione <i><b>dum</b></i>, «mentre», per introdurre una proposizione temporale percepita come contemporanea della reggente. In italiano, infatti, quando il tempo della reggente è un passato, nella proposizione temporale dipendente normalmente non si ha un presente, ma un imperfetto; in latino, invece, dum vuole il presente indicativo anche se nella reggente c’è un tempo passato.</p>

<ul>
	<li><p><b>Dum</b> in his locis Caesar <b>moratur</b>, ad eum legati venerunt. (Caes.) <i>Mentre Cesare si tratteneva in questi luoghi, vennero da lui dei messaggeri.</i></p></li>
</ul>

<h4>OSSERVAZIONE</h4>

<p>Se però <i>dum</i> significa «fino a che (non)», «fintanto che (non)», può avere anche gli altri tempi dell’indicativo. Es.: <i>Mihi usque curae erit quid agas, <b>dum</b> quid egĕris sciĕro</i>. (Cic.) «Mi starà sempre a cuore che cosa tu faccia, finché non saprò che cosa tu abbia fatto». Per i significati e l’uso di <i>dum</i>, v. anche par. 45.4.2 e p. 500.</p>
</li>
</ul>

<section>
<a href="azione_riflessiva.html">&#171; Azione riflessiva; Verbi fraseologici</a>
<a href="index.html">Index</a>
<a href="sintassi_perf_imperf.html">Il perfetto, l'imperfetto e piuccheperfetto &#187;</a>
</section>

</div>

</body>
</html>
