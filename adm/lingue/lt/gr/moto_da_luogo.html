<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Complemento di moto da luogo"/>
  <title>Complemento di moto da luogo</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>

<div class="content">

<h1>Complemento di moto da luogo</h1>

<p>Il complemento di moto da luogo indica il luogo dal quale ci si allontana o da cui ha inizio il movimento; dipende da verbi e sostantivi che indicano partenza, o movimento da un luogo, come <i>venio</i> («venire da»), <i>abeo, exeo, egredior, discedo, proficiscor</i> («partire da») ecc.; <i>discessus, profectio, reversio, reditus</i> ecc. </p>

<p>Generalmente si esprime con le preposizioni <i><b>a, ab, e, ex, de</i> + ablativo</b>, tenendo presente che:</p>

<ul>
	<li><p><i><b>a, ab</i></b> indica allontanamento da un luogo aperto oppure provenienza da una certa direzione;</p></li>
	<li><p><i><b>e, ex</i></b> indica uscita da un luogo chiuso o, in senso figurato, dall’interno di una persona (cioè dall’animo) o da un sostantivo astratto;
	<li><p><i><b>de</i></b> indica un movimento dall’alto verso il basso.</p></li>
</ul>

<ul>
	<li><p>Venire <b>ab urbe, ab agris, a silvis, a Sicilia, ab Italia...</b> <i>Venire dalla città, dai campi, dalle selve, dalla Sicilia, dall’Italia...</i></p>
	<li><p>Legati eorum paulo ante <b>a Caesare</b> discessĕrant. (Caes.) <i>I loro ambasciatori erano partiti poco prima da Cesare.</i></p></li>
	<li><p><b>E vita</b> discedo tamquam ex hospitio. (Cic.) <i>Esco dalla vita proprio come (si esce) dalla dimora di un ospite.</i></p></li>
	<li><p>In servitutem cadĕre <b>de regno</b> grave est. (Sen.) <i>È doloroso cadere dal regno nella schiavitù.</i></p></li>
</ul>

<p>Con i <b>nomi propri di città, villaggio</b> e <b>piccola isola</b>, il complemento di moto da luogo si esprime con l’<b>ablativo semplice</b>.</p>


<ul>
	<li><p>Venire Romā, Mediolano, Usticā, Rhodo, Athenis, Neapoli... <i>Venire da Roma, da Milano, da Ustica, da Rodi, da Atene, da Napoli...</i></p></li>
</ul>

<h3>OSSERVAZIONI</h3>

<ol>
	<li><p>In <b>poesia</b> è frequente trovare il complemento di moto da luogo espresso con l’ablativo semplice. Es.: <i>Descende <b>caelo</b>, Calliŏpe</i>. (Hor.) «Scendi dal cielo, Calliope».</p></li>
	
	<li><p>Il complemento di moto da luogo non va confuso con quello di allontanamento o separazione, che rimane espresso con la preposizione anche con i nomi propri di città, villaggio, piccola isola. Es.: <i><b>A Bibracte</b> non amplius milibus passuum duodeviginti abĕrat</i>. (Caes.) «Distava da Bibracte non più di diciotto miglia».</p></li>
</ol>

<section>
<a href="personalpro.html">&#171; Personal Pronouns</a></p>
<a href="index.html">Index</a>
<a href="peculiaritiescomp.html">Peculiarities of comparatives and superlatives &#187;</a>
</section>

</div>

</body>
</html>
