<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Particolarità sintattiche degli avverbi: l’avverbio italiano «più»"/>
  <title>Particolarità sintattiche degli avverbi: l’avverbio italiano «più»</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>

<div class="content">

<h1>Particolarità sintattiche degli avverbi: l’avverbio italiano «più»</h1>

<p>L’avverbio italiano «più», in base al significato che ha nella frase, può essere reso in latino con le seguenti forme:</p>

<ul>
	<li><p><i><b>plus</b></i> (comparativo di <i>multus</i>), per esprimere l’idea di quantità; al singolare regge il genitivo: <i>pecuniae plus</i> (Cic.), «più denaro»; <i>plus hostium</i> (Liv.), «più nemici»; al plurale, <i>plures, plura</i>, ha funzione di aggettivo e si concorda col nome: <i>plures homines</i>, «più uomini», <i>plura verba</i>, «più parole»;</p>
		<ul>
			<li><p>Alius alio <b>plus</b> habet virium. (Cic.) Uno ha più forze di un altro.</p></li>
			<li><p>Rhenus in <b>plures</b> diffluit partes. (Caes.) <i>Il Reno si divide in più rami.</i></p></li>
		</ul>
	</li>
	
	<li><p><b><i>magis</i></b> (avv. comparativo, dalla radice di <i>magnus</i>), per esprimere valore intensivo con significato di: «in maggior grado»;</p>
	<ul>
		<li><p><b>Magis</b> te quam oculos meos amo. (Ter.) <i>Ti amo più dei miei occhi.</i></p></li>
	</ul>
	</li>
	
	<li><p><i><b>amplius</b></i> (avv. comparativo di <i>ample</i>), per esprimere valore di estensione nel tempo e nello spazio con significato di: «più in là», «più oltre», spesso in frasi negative o interrogative;</p></li>
	
	<ul>
		<li><p><b>Non</b> luctabor tecum <b>amplius</b>. (Cic.) <i>Non lotterò più con te.</i></p></li>
	</ul>
	</li>
	
	<li><p><b><i>iam</b></i> (avv. di tempo), unito a una negazione, esprime valore temporale.</p>
	
	<ul>
		<li><p><b>Nihil iam</b> Caesaris imperium exspectabant. (Caes.) <i>Non aspettavano ormai più il comando di Cesare.</i></p></li>
	</ul>	
	</li>
</ul>

<h2>Come si rende in latino la negazione italiana «non»</h2>

<p>Vi sono diversi casi in cui la negazione italiana «non» viene resa in latino con costrutti o avverbi alternativi all’avverbio di negazione omografo non, o non viene resa affatto.</p>

<ul>
	<li><p>L’italiano usa spesso la negazione «non» con <b>valore pleonastico</b> o per <b>rafforzare</b> un pronome, un aggettivo o un avverbio negativo; in questi casi non c’è una corrispondenza nel latino, che non esprime questo tipo di negazione.</p>
	
	<ul>
		<li><p>Darēo magis similis quam Alexandro. (Liv.) <i>Più simile a Dario che <b>non</b> ad Alessandro.</i></p></li>
		<li><p>Accipere quam facere praestat iniuriam. (Cic.) <i>È meglio ricevere che <b>non</b> fare un’ingiustizia.</i></p></li>
		<li><p>Una salus victis, nullam sperare salutem. (Verg.) <i>Una sola salvezza per i vinti, <b>non</b> sperare nessuna salvezza.</i></p></li>
	</ul>
	</li>
	
	<li><p>Se il «non» italiano significa «nessuno», in latino anziché con non si rende meglio con <i><b>nullus, -a, -um</b></i>; se significa «in niente», «per niente» (avv.), si rende con <i><b>nihil</b></i>.</p>
	
	<ul>
		<li><p><b>Nullae</b>ne igitur res sunt seniles? (Cic.) <i>Non ci sono dunque attività adatte ai vecchi?</i></p></li>
		<li><p>Graeciae <b>nihil</b> cedimus. (Cic.) <i>Non siamo per niente inferiori alla Grecia.</i></p></li>
	</ul>
	</li>
	
	<li><p>Le espressioni del tipo: «dico che non...», «affermo che non...», «dichiaro che non...» ecc. sono rese in latino con il verbo <i><b>nego</b></i> seguito da un’<b>infinitiva</b>.</p>

	<ul>
		<li><p>Caesar fines eorum <b>se violaturum negavit</b>. (Caes.) <i>Cesare dichiarò che non avrebbe violato il loro territorio.</i></p></li>
	</ul>
	</li>
	
	<li><p>La negazione italiana «non» si rende in latino anche con l’avverbio di negazione haud, usato di preferenza con aggettivi e avverbi: <i><b>haud</b> facilis</i>, «non facile» (cioè difficile); <i>haud procul</i>, «non lontano»; <i>haud longe abesse</i>, «non distare molto» ecc. e in espressioni formulari come <i>haud scio</i>, «non so» e <i>haud scio an</i>, «non so se non».</p>
	
	<ul>
		<li><p><b>Haud laetus</b> eventus fuit. (Iustin.) <i>L’evento non fu favorevole.</i></p></li>
		<li><p><b>Haud scio an</b> fieri possit. (Cic.) <i>Non so se non possa accadere. (cioè: forse può accadere)</i></p></li>
	</ul>
	
<h4>OSSERVAZIONE</h4>

<p>La differenza tra <i>non</i> e <i>haud</i> consiste nel fatto che la negazione non può essere usata anche per negare una proposizione, invece haud si usa di norma per negare una singola parola.</p>

<h2>Come si rendono in latino «tanto» e «quanto»</h2>

<p>Gli avverbi italiani «tanto» e «quanto» sono resi in latino con forme diverse a seconda che siano riferiti a verbi, avverbi o aggettivi, e precisamente:

<ul>
	<li><p>con <i><b>tam, quam</b></i> se sono riferiti a un aggettivo o a un avverbio di grado <b>positivo</b>;</p>

<ul>
	<li><p>Nihil est tam populare, quam bonitas. (Cic.) <i>Niente è tanto popolare, quanto la bontà.</i></p></li>
	<li><p>Responsum erat tam diu eas victuras, quam diu nemo esset praetervectus. (Hyg.) <i>Era stato risposto che sarebbero vissute tanto a lungo, quanto a lungo nessuno fosse passato oltre.</i></p></li>
</ul>

<ul>
	<li><p>con <i><b>tanto, quanto</b></i>, oppure con <i><b>eo, quo</b></i> se sono riferiti a un aggettivo o a un avverbio di grado comparativo;</p>
	
	<ul>
		<li><p><b>Quanto efficacior</b> est fortuna quam virtus! (Flor.) <i>Quanto è più potente la fortuna del valore!</i></p></li>
		<li><p><b>Quanto maiora</b> sunt, <b>tanto laudatiora</b> sunt. (Gell.) <i>Quanto più grandi sono, tanto sono più lodate.</i></p></li>
		<li><p><b>Quo constantius</b> vitam contempsit, <b>eo facilius</b> impetravit. (Val. Max.) <i>Con quanto maggior fermezza d’animo disprezzò la vita, tanto più facilmente la ottenne.</i></p></li>
	</ul>
	
	</li>
	
	<li><p>per lo più con <i><b>tantum, quantum</b></i>, oppure con <i><b>tam, quam</b></i>, specialmente nelle esclamazioni, se sono riferiti a un verbo;</p>
	
	<ul>
		<li><p><b>Tantum, quantum potest</b> quisque, <b>nitatur</b>. (Cic.) <i>Ciascuno si sforzi tanto, quanto può.</i></p></li>
		<li><p>Quam cupiunt laudari! (Cic.) <i>Quanto desiderano essere lodati!</i></p></li>
	</ul>
	</li>
	
	<li><p>con i genitivi avverbiali <i><b>tanti, quanti</b></i> in unione a verbi di stima e di prezzo;</p>
	
	<ul>
		<li><p><b>Quanti</b> quisque se ipse facit, tanti fit ab amicis. (Cic.) <i>Quanto ciascuno si stima da sé, tanto è stimato dagli amici.</i></p></li>
	</ul>
	</li>
	
	<li><p>con le forme ablativali tanto, quanto in unione a verbi o espressioni aventi in sé l’idea di paragone (v. anche par. 33.15).</p>
	
	<ul>
		<li><p>Quanto videor plura habere suffragia, tanto sum ad dicendum cunctatior. (Apul.) <i>Quanto più numerosi consensi mi sembra di avere, tanto più esitante sono a parlare.</i></p></li>
	</ul>
	
	</li>
	
</ul>
	
<h4>OSSERVAZIONI</h4>

<ol>
	<li><p>L’espressione «quanto più... tanto più» con un <b>soggetto indeterminato</b> (per lo più <i>quisque</i>), viene resa con <i><b>eo... quo</b></i> e il <b>comparativo, <i>ita... ut</b></i> e il <b>superlativo</b>, o anche col semplice superlativo. Perciò una frase del tipo: «Quanto più uno è prudente, tanto più è sicuro» può essere resa nelle forme:</p>
	
	<ul>
		<li><p><b>Quo</b> quisque prudentior, <b>eo</b> est tutior.</p></li>
		
		<li><p><b>Ut</b> quisque prudentissimus, <b>ita</b> tutissimus.</p></li>
		
		<li><p><b>Prudentissimus</b> quisque, <b>tutissimus</b> est.</p></li>
	</ul>
	
	</li>
	
	<li><p>In italiano «tanto» e «quanto» possono essere anche aggettivi, che si uniscono dunque a un sostantivo. Quando indicano grandezza, in latino si rendono con <i><b>tantus</b></i> («tanto», «così grande») e <i><b>quantus</b></i> («quanto», «quanto grande»).</p>
	
	<ul>
		<li><p><b>Tantam</b> domum, <b>tantas</b> clientelas Appius regebat. (Cic.) <i>Appio reggeva una così grande casa, così numerosa clientela.</i></p></li>
	</ul>
	</li>
	
	<p>Quando invece indicano <b>quantità</b>, si rendono in latino con <i><b>tantum</b></i> e <i><b>quantum</b></i> seguiti dal <a href="genitivo.html#quantità">genitivo di quantità</a>.</p>
	
		<ul>
			<li><p>Caesar his rebus <b>tantum temporis</b> tribuit, <b>quantum</b> erat necesse. (Caes.) <i>Cesare dedicò a queste operazioni tanto tempo, quanto era necessario.</i></p></li>
		</ul>
		
	</li>
	
	<li><p>«Tanti» e «quanti» al plurale nel senso numerico di «tante persone», «tante cose» si rendono con gli indeclinabili <i><b>tot</b></i> e <i><b>quot</b></i> se sono usati come aggettivi, <i><b>tam multi</b></i> e <i><b>quam multi</b></i> se sono usati sia come sostantivi, sia come aggettivi. Es.: <i><b>Quot</b> homines, <b>tot</b> sententiae</i>. (Ter.) «Quanti gli uomini, tanti i pareri». <i>Cogita de <b>quam multis</b> loquaris</i>. (Sen.) «Pensa di quanti tu parli». <i>Non refert <b>quam multa</b> in illum coiciantur tela</i>. (Sen.) «Non importa quanti dardi siano scagliati contro di lui».</p></li>
</ol>	

<section>
<a href="sintassi_pronomi_indefiniti.html">&#171; Particolarità sintattiche dei pronomi: indefiniti</a>
<a href="index.html">Index</a>
<a href="sintassi_verbo.html">Nozioni preliminari sul verbo &#187;</a>
</section>

</div>

</body>
</html>

