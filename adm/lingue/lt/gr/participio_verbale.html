<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Uso verbale del participio"/>
  <title>Uso verbale del participio</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
  <li><a class="navbar" href="../../../index.html">Domus</a></li>
  <li><a class="navbar" href="index.html">Grammatica</a></li>
  <li><a class="navbar" title="Authors" href="../authors/index.html">Auctōrēs</a></li>
  <li><a class="navbar" title="Authors" href="../cultura/index.html">Cultūra</a></li>
 </ul>   
</nav>
 
<div class="content">

<h1>Uso verbale del participio</h1>

<p>Il participio usato con funzione verbale costituisce una <b>proposizione subordinata implicita complementare indiretta</b> o <b>avverbiale</b> (temporale, causale, concessiva ecc.). Può essere concordato con un termine qualsiasi della proposizione reggente, oppure può costituire un’unità sintattica a sé. Se è concordato con un termine della proposizione reggente, forma il participio <b>congiunto</b> o <b>appositivo</b> (poiché viene a costituire come un’apposizione del soggetto o di un complemento della proposizione reggente); se invece costituisce un’unità sintattica a sé, forma l’<b>ablativo assoluto</b>.

<h2>Participio congiunto (o appositivo)</h2>

<p>Il participio congiunto (o appositivo) è un participio concordato con un termine della proposizione reggente; serve a precisare le circostanze in cui si svolge l’azione e costituisce una proposizione subordinata implicita di varia natura (temporale, causale ecc.). In italiano può essere reso con una proposizione dipendente corrispondente a quella espressa dal participio congiunto, oppure, più frequentemente, con un gerundio.</p>

<p>Vediamo ora una serie di esempi tratti da autori latini che illustrano le varie sfumature di significato del participio congiunto.</p>

<ul>
	<li><p><b>Participio congiunto di natura temporale</b></p>
		<ul>
			<li><p>Aristotelis discipuli disputabant <b>inambulantes</b> in Lycēo. (Cic.) <i>I discepoli di Aristotele conversavano passeggiando (= mentre passeggiavano) nel Liceo.</i></p></li>
		</ul>
	</li>
	
	<li><p><b>Participio congiunto di natura causale</b></p>
	
	<ul>
		<li><p>Dionysius, cultros <b>metuens</b> tonsorios, candenti carbone sibi adurebat capillum. (Cic.) <i>Dionisio, temendo (= poiché temeva) il rasoio dei barbieri, si faceva bruciare i capelli con un carbone acceso.</i></p></li>
	</ul>
	</li>
	
	<li><p><b>Participio congiunto di natura concessiva</b></p>
	
	<ul>
		<li><p>Ut oculus, sic animus se non <b>videns</b> alia cernit. (Cic.) <i>Come l’occhio, così l’animo, pur non vedendo (= benché non veda) se stesso, vede le altre cose.</i></p></li>
	</ul>
	</li>
		
	<li><p><b>Participio congiunto di natura condizionale</b></p>
	
	<ul>
		<li><p>Hanc adepti victoriam, in perpetuum se fore victores confidebant. (Caes.) <i>Avendo conseguito (= se avessero conseguito) questa vittoria, speravano di essere vincitori per sempre.</i></p></li>
	</ul>
	</li>
	
	<li><p><b>Participio congiunto di natura finale</b></p>
	<ul>
		<li><p>Hannĭbal in Etruriam ducit, eam quoque gentem aut vi aut voluntate adiuncturus. (Liv.) <i>Annibale conduce l’esercito in Etruria, per associarsi con la forza o spontaneamente anche quella popolazione.</i></p></li>
	</ul>
	</li>
</ul>

<h4>OSSERVAZIONI</h4>

<ol>
	<li><p>Il participio congiunto con il participio futuro ha sempre valore finale, ed è di uso raro nel latino classico.</p></li>
	<li><p>Il participio congiunto col participio perfetto indica che l’azione della subordinata è anteriore rispetto a quella della reggente; in italiano quando si devono rendere due azioni che si svolgono in momenti successivi si preferisce esprimerle in due proposizioni coordinate, collegate tra loro con un
pronome. Es.: Hostes urbem FDSWDP deleverunt. «I nemici presero la città e la distrussero». Ovviamente, la frase si può rendere, meno efficacemente, anche in forma letterale: «I nemici distrussero la città presa», oppure: «I nemici, presa la città, la distrussero».</p></li>
</ol>

<section>
<a href="participio_nominale.html">&#171; Uso nominale del participio</a>
<a href="index.html">Index</a>
<a href="ablativo_assoluto.html">Ablativo Assoluto &#187;</a>
</section>

</div>

</body>
</html>
