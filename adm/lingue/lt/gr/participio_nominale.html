<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Uso nominale del participio"/>
  <title>Uso nominale del participio</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
  <li><a class="navbar" href="../../../index.html">Domus</a></li>
  <li><a class="navbar" href="index.html">Grammatica</a></li>
  <li><a class="navbar" title="Authors" href="../authors/index.html">Auctōrēs</a></li>
  <li><a class="navbar" title="Authors" href="../cultura/index.html">Cultūra</a></li>
 </ul>   
</nav>
 
<div class="content">

<h1>Uso nominale del participio</h1>

<p>Il participio usato con valore nominale può fungere da aggettivo attributivo, nome del predicato, complemento predicativo, aggettivo sostantivato.</p>

<p>Il participio può essere usato come aggettivo in funzione attributiva per qualificare il sostantivo a cui si accompagna. In italiano si rende con un aggettivo, un participio o una proposizione relativa: <i>vir <b>sapiens</b></i>, «l’uomo sapiente»; <i><b>poeta</b> doctus</i>, «il poeta dotto»;
<i>milites <b>pugnantes</b> strenue</i>, «i soldati che combattono con valore».</p>

<p>Quando è usato con valore di aggettivo, il participio può avere anche il comparativo e il <b>superlativo</b>: <i>vir <b>amantior</b> pecuniae quam virtutis</i>, «un uomo più amante del denaro che della virtù»; <i>vir <b>amatissimus</b> sui</i>, «un uomo molto amante di sé»; <i><b>observantissimus</b> mei</i> (Plin. Iun.), «molto rispettoso di me».</p>

<ul>
	<li><p>Rex aequus ac <b>sapiens</b>. (Cic.) <i>Un re giusto e sapiente.</i></p></li>
	<li><p>Temerĭtas est <b>florentis</b> aetatis, prudentia senescentis. (Cic.) <i>La temerità è propria dell’età giovanile, la saggezza dell’età che invecchia.</i></p></li>
	<li><p>Misericordia est aegritudo ex miseria alterīus iniuria laborantis. (Cic.) <i>La compassione è la pena per l’infelicità di un altro che soffre ingiustamente.</i></p></li>
</ul>

<p>Il participio può svolgere la funzione di <b>nome del predicato</b> dopo un verbo copulativo (<i>sum</i>), o di <b>complemento predicativo</b> dopo i verbi di percezione (<i>video, audio, conspicio</i> ecc.) e dopo i verbi <i>facio, fingo, induco</i> ecc. (invece con <i>ut</i> + congiuntivo, v. p. 376).</p>

<ul>
	<li><p>Est <b>amans</b> sui virtus. (Cic.) <i>La virtù è amante di sé.</i></p></li>
	<li><p>Timoleontem nemo umquam <b>querentem</b> audivit. (Nep.) <i>Nessuno sentì mai Timoleonte lamentarsi.</i></p></li>
	<li><p>Homerus Laërtam <b>colentem</b> agrum facit. (Cic.) <i>Omero descrive Laerte che coltiva il suo campo.</i></p></li>
</ul>

<p>Il participio, come gli altri aggettivi, può essere sostantivato e usato da solo come un vero e proprio <b>sostantivo</b>; in quest’uso generalmente si trovano il <b>participio presente</b> maschile, in tutti i casi (tranne il nominativo singolare, dove di solito è sostituito da una proposizione relativa); il <b>participio perfetto maschile</b>, solitamente al plurale; il participio perfetto neutro plurale, nei casi diretti: <i><b>sapientes</b></i>, «i sapienti»; <i>clamores <b>audientium</b></i>, «le grida degli ascoltatori» (= «di quelli che ascoltano»); <i><b>navigantes</b></i>, «i naviganti»; <i>pugnantes</i>, «i combattenti»; <i><b>praeterĭta</b></i>, «le cose passate» ecc.</p>

<ul>
	<li><p><b>Erranti</b> viam monstra. (Sen.) <i>Mostra la via all’errabondo.</i></p></li>
	<li><p>Virtus ac ferocia <b>subiectorum</b> ingrata imperantibus. (Tac.) <i>Il valore e la fierezza dei sudditi sono sgraditi a chi comanda.</i></p></li>
	<li><p><b>Praeterĭta</b> mutare non possumus. (Cic.) <i>Non possiamo modificare il passato.</i></p></li>
</ul>

<h4>OSSERVAZIONI</h4>

<ol>
	<li><p>Data la sua duplice natura, verbale e nominale, il participio può avere anche una duplice reggenza: <i>cives amantes <b>patriam</b></i>, «i cittadini che amano la patria» e <i>cives amantes <b>patriae</b></i>, «i cittadini amanti della patria» (genitivo oggettivo). Col tempo prevalse l’uso aggettivale, che può avere anche il comparativo e il superlativo; perciò si potrà dire: <i>cives <b>amantissimi patriae</b></i>, e non: <i>cives amantissimi patriam</i>.</p></li>
	
	<li><p>Si ricorda, come già detto a p. 60, la differenza di significato tra il participio presente e il sostantivo derivato dal verbo: il participio presente indica un’azione occasionale, invece il sostantivo indica un’attività abituale: <i>legens</i> «colui che legge» (occasionalmente), <i>lector</i> «il lettore» (abituale), «l’incaricato a leggere»; <i>cantans</i> «colui che canta» (occasionalmente), <i>cantator</i> «il cantante» di professione; <i>amans</i> «colui che ama», «l’innamorato», <i>amator</i> «l’amante».</p></li>
	
	<li><p>Alcuni participi presenti e perfetti hanno perduto il loro valore verbale e sono usati esclusivamente come aggettivi o come sostantivi, e come tali sono registrati dal vocabolario. Tra gli aggettivi ricordiamo: <i>florens</i>, «fiorente»; <i>potens</i>, «potente»; <i>doctus</i>, «dotto»; <i>tacitus</i>, «silenzioso» ecc.; tra i sostantivi ricordiamo: <i>adulescens</i>, «il giovane»; <i>candidatus</i>, «il candidato»; legatus</i>, «l’ambasciatore»; <i>nupta</i>, «la sposa»; <i>dictum</i>, «il detto»; <i>promissum</i>, «la promessa» ecc.</p></li>
	
	<li><p>Il participio futuro in funzione nominale è di uso raro e generalmente postclassico. Es.: <i>Ave, imperator, <b>morituri</b> (= qui morituri sunt) te salutant.</i> (Svet.) «Salve, imperatore, coloro che stanno per morire ti salutano».</p></li>
	
	<li><p>In latino il participio perfetto è spesso usato in funzione attributiva, a indicare un’azione compiuta, in espressioni che rendono in forma concreta sostantivi astratti: <i>ante (post) Christum <b>natum</b></i>, «prima della (dopo la) nascita di Cristo»; <i>ab urbe <b>condĭta</b></i>, «dalla fondazione di Roma»; <i>post reges <b>exactos</b></i>, «dopo la cacciata dei re»; <i>post urbem <b>deletam</b></i>, «dopo la distruzione della città». Se però l’azione è considerata non compiuta ma in via di svolgimento, in espressioni analoghe al posto del participio si trova il gerundivo: <i>in <b>obsidenda</b> urbe</i>, «nell’assedio della città».</p></li>
	
	<li><p>In italiano, in espressioni del tipo: «gli Stati ben governati»; «nel libro intitolato: L’amicizia»; «presso il villaggio chiamato Canne» ecc. le forme «governati», «intitolato», «chiamato» sono participi passati, ma hanno valore di participi presenti passivi usati in funzione attributiva, cioè significano: «gli Stati “che sono ora ben governati”»; «nel libro “che è ora intitolato”: L’amicizia»; «presso il villaggio “che è ora chiamato” Canne».
In latino queste forme non possono essere rese col corrispondente participio perfetto, che ha significato di passato, né col participio presente, che non può avere valore passivo; perciò si ricorre a una proposizione relativa: <i>res publicae <b>quae</b> bene <b>administrantur</b>; <i>in libro qui De amicitia inscribitur; apud vicum qui Cannae appellatur</i>. Infatti res publicae bene administratae significa: «gli Stati (che furono un tempo) ben governati»; <i>liber inscriptus</i>, «il libro (un tempo) intitolato (ora perduto)»; <i>vicus appellatus</i>, «il villaggio (un tempo) chiamato (ora scomparso)».Analogamente, vengono resi con una proposizione relativa i participi passati italiani a cui corrispondono in latino verbi attivi intransitivi, che non possono avere il participio perfetto, quando sono usati in funzione attributiva: «i soldati caduti in battaglia», <i>milites qui ceciderunt (cecidĕrant) in pugna</i>.</p></li>
</ol>

<section>
<a href="infinito_storico.html.html">&#171; Infinito storico</a>
<a href="index.html">Index</a>
<a href="participio_nominale.html">Uso nominale del participio &#187;</a>
</section>

</div>

</body>
</html>
