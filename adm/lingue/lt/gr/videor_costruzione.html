<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Costruzione del verbo videor"/>
  <title>Costruzione del verbo videor</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
   
<div class="content">

<h1>Costruzione del verbo videor</h1>

<p>Il verbo <i><b>videor</b></i> propriamente è il passivo di <i>video</i>, e originariamente significava «essere visto»; in seguito ha acquistato il significato di «apparire», «sembrare», divenendo un verbo deponente intransitivo con valore copulativo. E' uno dei verbi copulativi che ammette la costruzione del <b>doppio nominativo</b>. Quando ha valore copulativo <i>videor</i> può reggere anche una <b>proposizione subordinata</b> (infinitiva), che in latino può essere resa con due costruzioni: una <b>costruzione personale</b> e una <b>costruzione impersonale</b>.</p>

<h2>Costruzione personale</h2>

<p>Mentre l'italiano, preferische una costruzione impersonale, con il verbo «sembrare» espresso alla terza persona singolare per es. Mi sembra che tu sia felice; ma si si può usare anche la costruzione personale «Tu mi sembri felice», il latino in un caso come questo ammette solo il <b>costrutto personale</b>.</p>

<p>Si ha la costruzione personale di <i>videor</i> quando il soggetto della subordinata infinitiva (la persona o cosa che sembra) diventa il soggetto di <i>videor</i>, che può avere tutte le persone, e viene espresso in caso <b>nominativo</b>; L'eventuale <b>complemento predicativo</b> va al <b>nominativo</b> accordandosi con il soggetto; la <b>persona a cui sembra</b> quando è espressa va al <b>dativo</b> (<i>mihi</i>). Si osservi:</p>

<ul>
	<li><p><b>Ancillae</b> videntur dominae <b>sedulae</b> esse. <i>Alla padrona sembra che le ancelle siano laboriose.</i></p> (letteralmente: <i>Le ancelle sembrano alla padrona essere laboriose</i>.)</p></li>
</ul>

<p>Da questo esempio notiamo che:</p>

<ul>
	<li><p>in <b>italiano</b> il verbo «sembrare» è usato impersonalmente (sembra) e regge una subordinata soggettiva con un proprio soggetto (le ancelle) e un verbo di modo finito (siano);</p></li>
	
	<li><p>in <b>latino</b> il verbo <i>videor</i> ha invece una costruzione personale: prende come soggetto il soggetto della subordinata (<i>ancillae</i>), con il quale concorda nel numero (<i>videntur</i>); il verbo della subordinata va all’infinito (<i>esse</i>, nelle forme composte al nominativo) e il nome del predicato o il predicativo presente nella subordinata va in nominativo (<i>sedulae</i>).</p></li>
</ul>

<p>Ecco altri esempi:</p>

<ul>
	<li><p>(<b>Tu</b>) mihi <b>videris sedulus esse</b>. <i>Mi sembra che tu sia laborioso.</i></p></li>
	<li><p>Mihi quidem <b>veteres illi</b> plus multo vidisse <b>videntur</b> (Cic.) <i>Mi <b>sembra</b> che quegli uomini antichi abbiano visto molto di più</i></p></li>
	<li><p>(<b>Nos</b>) nobis <b>videmur seduli fuisse</b>. <i>Ci sembra di essere stati laboriosi.</i></p></li>
	<li><p><b>Pompeiani</b> iam sibi <b>vicisse videbantur</b>. <i>Ai pompeiani sembrava di aver già vinto.</i></p></li>
	<li><p><b>Milites</b> duci <b>videntur</b> strenue <b>pugnaturi esse</b>. <i>Al comandante sembra che i soldati combatteranno valorosamente.</i></p></li>
</ul>

<h2>Costruzione impersonale</h2>

<p>A volte si può trovare il verbo <i>videor</i> espresso, come in italiano, alla terza persona singolare (<i>videtur, videbatur, videbĭtur</i>) o nelle forme composte al neutro (<i>visum est, visum erat</i> ecc.). Ciò avviene nei seguenti casi:</p>

<ul>
	<li><p>quando <i>videor</i> è usato nel significato deliberativo di «<b>sembrar bene</b>», «<b>sembrare opportuno</b>»;</p>
	
	<ul>
		<li><p>Senatui <b>visum est</b> bellum indicere. <i>Al senato sembrò opportuno dichiarare guerra.</i></p>
	</ul>
	</li>
	
	<li>quando <i>videor</i> è accompagnato da un aggettivo neutro, come <i>iustum, iniustum, arduum, necessarium, haud verisimile</i> («inverosimile») ecc.;</p>
	
	<ul>
		<li><p>Mihi <b>videtur utile</b> te proficisci. <i>Mi sembra utile che tu parta.</i></p></li>
	</ul>	
	</li>
	
	<li><p>quando da videor dipende un verbo impersonale, come piget («rincrescere»), <i>pudet</i> («vergognarsi»), paenitet («pentirsi»), <i>taedet</i> («annoiarsi»), <i>miseret</i> («provare compassione»);</p>
	
	<ul>
		<li><p>Magistro <b>videtur</b> discipulos <b>pigēre</b> studii. <i>Al maestro sembra che agli scolari rincresca lo studio.</i></p></li>
	</ul>
	</li>
	
	<li><p>quando da <i>videor</i> dipende una proposizione che esprime idea di posteriorità ma il cui verbo è privo di supino, per cui non è possibile usare l’infinito futuro; in questo caso si ricorre alla circonlocuzione <i><b>fore / futurum esse ut</b></i> (neg. <i>ut non</i>) + il congiuntivo, presente o imperfetto; in questo caso, però, il soggetto della subordinata va in nominativo e non in accusativo.</p>
	
	<ul>
		<li><p>Magistro <b>videtur fore ut</b> discipuli facile haec <b>discant</b>. <I>Al maestro sembra che gli scolari impareranno facilmente queste cose.</i></p></li>
	</ul>
</ul>

<h3>NOTA</h3>

<p>Quando il verbo <i>videor</i> si trova in un’espressione incidentale generalmente si dice che si usa la forma personale se ha valore opinativo, quella impersonale se ha valore deliberativo (sembrar bene, sembrare opportuno); in realtà questa distinzione trova smentite nei prosatori classici, che invece di
preferenza usano:</p>

<ul>
	<li><p>la forma personale quando la persona “a cui” sembra è anche il soggetto della proposizione reggente. Es.: <i>Consiliis, ut videmur, bonis utimur</i>. (Cic.) «Mettiamo in pratica, come ci sembra, dei buoni consigli»;</p></li>
	<li><p>la forma impersonale quando la persona “a cui” sembra e il soggetto della proposizione reggente sono diversi. Es.: <i>De his rebus, si vobis videtur, accuratius disserendum puto</i>. (Cic.) «Di queste cose, se vi sembra, penso che si debba discutere più accuratamente».</p></li>
</ul>

<h2>Costruzione dei verbi dicor, feror, trador, putor, narror</h2>

<p>I verbi in forma passiva che significano «dire», «raccontare», «tramandare», «stimare», come <i><b>dicor, feror, trador, putor, narror, credor</b></i> ecc., nel presente e tempi derivati hanno, come <i>videor</i>, la costruzione personale, col <b>nominativo</b> e l’<b>infinito</b>, alla quale corrisponde in italiano la costruzione impersonale («si dice», «si tramanda», «si crede» ecc.).</p>

<ul>
	<li><p><b>Litterae</b> a Phoenicibus <b>repertae esse dicuntur</b>. (Plin.) <i>Si dice che le lettere dell’alfabeto siano state inventate dai Fenici. (letteralmente: Le lettere dell’alfabeto sono dette essere state inventate dai Fenici.)</i></p></li>
	<li><p><b>Homerus</b> fuisse Lycurgi temporibus <b>traditur</b>. (Cic.) <i>Si tramanda che Omero sia vissuto ai tempi di Licurgo.</i> (letteralmente: Omero è tramandato essere vissuto ai tempi di Licurgo.)</p></li>
	<li><p><b>Luna</b> solis lumine collustrari <b>putatur</b>. (Cic.) <i>Si ritiene che la luna sia illuminata dalla luce del sole</i>. (letteralmente: La luna è ritenuta essere illuminata dalla luce del sole.)</p></li>
</ul>

<p>Nel <b>perfetto e tempi derivati</b> e nella <b>coniugazione perifrastica passiva</b> con questi verbi si usa di preferenza la forma impersonale (<i>dictum est, tradĭtum est, putandum est</i> ecc.), con l’accusativo e l’infinito, ma a volte si trova usata anche la forma personale.</p>

<ul>
	<li><p><b>Traditum est</b> Homerum caecum fuisse. (Cic.) <i>È stato tramandato che Omero fosse cieco.</i></p></li>
	<li><p><b>Dicendum est</b> te dignum (o: <b>Dicendus es</b> dignus) laude esse. Si deve dire che sei degno di lode.</p></li>
</ul>

<h3>OSSERVAZIONE</h3>

<p>Accanto alle forme passive, si può trovare usata anche la terza persona plurale attiva (<i>dicunt, ferunt, tradunt</i> ecc.) seguita dall’accusativo e l’infinito, come si vedrà più avanti. Es.: <i>Dicunt litteras a Phoenicibus repertas esse. <b>Tradunt</b> Homerum fuisse Lycurgi temporibus. <b>Putant</b> lunam solis lumine collustrari.</i></p>

<h2>Costruzione personale dei verbi iubeor, vetor, prohibeor, sinor</h2>

<p>I verbi in forma passiva che esprimono ordine, divieto o permesso, come iubeor, «mi si comanda», vetor, «mi si vieta», prohibeor, «mi si impedisce», sinor, «mi si permette», hanno in latino la costruzione personale in tutti i tempi; la persona a cui si comanda, si vieta ecc. diventa soggetto e va in nominativo, mentre la proposizione dipendente va all’infinito.</p>

<ul>
	<li><p><b>Iubeor</b> tacere. <i>Mi si comanda / Mi viene comandato di tacere.</i> (letteralmente: Io vengo comandato di tacere.)</p></li>
	<li><p><b>Milites iussi sunt</b> pontem transire. <i>Ai soldati fu comandato di attraversare il ponte.</i> (letteralmente: I soldati furono comandati di attraversare il ponte.)</p></li>
	<li><p>Prohibĭti sumus accedere. <i>Ci fu impedito di avvicinarci.</i> (letteralmente: Noi fummo impediti di avvicinarci.)</p></li>
</ul>

<h2>Come si rende in latino il “si” passivante o soggetto indeterminato</h2>

<p>Abbiamo visto vari casi in cui a una forma impersonale italiana corrisponde in latino una frase costruita in forma personale. La divergenza fra le due lingue rientra in un fenomeno più generale, relativo al fatto che il latino non possiede un termine corrispondente alla particella pronominale italiana “si” con valore di soggetto indeterminato o passivante. Le espressioni formate in italiano con la particella pronominale “si” con valore passivante sono rese in latino principalmente volgendo la frase in forma passiva.</p>

<ul>
	<li><p>Urbs <b>obsessa est.</b> <i>Si assediò la città. (= La città fu assediata)</i></p></li>
	<li><p>Captivi <b>retenti sunt</b>. <i>Si trattennero i prigionieri. (= I prigionieri furono trattenuti)</i></p></li>
</ul>

<p>Se il verbo latino corrispondente è intransitivo o transitivo usato assolutamente, si usa la <b>3<sup>a</sup> persona singolare con valore impersonale</b>.</p>

<ul>
	<li><p><b>Pugnatum est</b> acriter. <i>Si combatté accanitamente.</i></p></li>
	<li><p>Hic <b>editur, bibitur</b>. <i>Qui si mangia, si beve.</i></p></li>
</ul>

<p>Quando invece la particella italiana “si” ha soprattutto valore di soggetto indeterminato, può essere resa in latino anche in altri modi, fra cui i seguenti:</p>

<ul>
	<li><p>con un pronome indefinito, come aliquis, quis, nemo ecc., specialmente se si vuol mettere in risalto l’aspetto eventuale;</p>
	<ul>
		<li><p>Dicet aliquis... Si dirà... (= Qualcuno dirà...) <i>Ne quis miretur</i>. Non si facciano meraviglie. (lett.: Nessuno si meravigli)</p></li>
		
		<li><p>con la 3<sup>a</sup> persona plurale attiva con soggetto homines (o non espresso se si tratta di verba narrandi: <i>dicunt, tradunt</i> ecc.);</p>
		
		<ul>
			<li><p>Libenter <b>homines</b> id, quod volunt, faciunt. <i>Si fa volentieri ciò che si desidera.</i></p></li>
			<li><p><b>Tradunt</b> Homerum caecum fuisse. <i>Si tramanda che Omero fosse cieco.</i></p></li>
		</ul>
		</li>
		
		<li><p>con la 1<sup>a</sup> persona plurale attiva, quando chi parla comprende anche se stesso nell’affermazione espressa;</p>
		
		<ul>
			<li><p>Si pace frui <b>volumus</b>, bellum gerendum est. (Cic.) <i>Se si vuol godere la pace, si deve fare la guerra.</i></p></li>
		</ul>
		</li>
		
		<li><p>col “tu generico”, cioè la 2<sup>a</sup>a persona singolare del congiuntivo potenziale attivo, specialmente in espressioni di carattere sentenzioso;
		
		<ul>
			<li><p>Memoria minuĭtur, nisi eam <b>exerceas</b>. (Cic.) <i>La memoria diminuisce, se non la si esercita.</i></p></li>
		</ul>
		
		</li>
		
		<li><p>col sostantivo generico <i>res</i>.</p>
		
		<ul>
			<li><p>Res ad arma venit. <i>Si venne alle armi.</i></p></li>
		</ul>
		
		</li>
</ul>

<p>Si osservi che anche nelle lingue europee esistono particelle pronominali con funzione di soggetto indeterminato o passivante. Ad esempio, in francese si ha on, in tedesco man. In entrambi i casi il verbo è sempre alla 3<sup>a</sup> persona singolare: On dit. «Si dice». Man schreibt einen Brief. «Si scrive una lettera». Si noti che nell’espressione tedesca il verbo, quando è transitivo, non è seguito dal nominativo come in latino (soggetto), bensì dall’accusativo.</p>

<section>
<a href="doppio_nominativo.html">&#171; Doppio nominativo</a></p>
<a href="index.html">Index</a>
<a href="vocativo.html">Il vocativo &#187;</a>
</section>

</div>

</body>
</html>
