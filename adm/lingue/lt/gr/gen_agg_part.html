<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Genitivo dipendente da aggettivi e da participi"/>
	<title>Genitivo dipendente da aggettivi e da participi</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Domus</a></li>
		<li><a class="navbar" href="index.html">Grammatica</a></li>
	</ul>
</nav>
 
<article>

<h1>Genitivo dipendente da aggettivi e da participi</h1>

<h2>Genitivo con aggettivi</h2>

<p>Il genitivo (con valore oggettivo) può essere retto da numerosi aggettivi che indicano:</p>

<ul> 
	<li><p><b>desiderio</b> o <b>avversione</b>, come <i>cupidus, studiosus</i> («desideroso»), <i>avidus, fastidiosus</i> («annoiato», «noncurante») ecc.;</p>
	
	<ul>
		<li><p>Aemilius Scaurus avidus <b>potentiae, honoris, divitiarum</b> erat. (Sall.) <i>Emilio Scauro era avido di potenza, di onore, di ricchezze.</i></p></li>
		<li><p>Scipio avidior <b>certaminis</b> erat. (Liv.) <i>Scipione era alquanto bramoso di combattere.</i></p></li>
	</ul>
	
	</li>
	
	<li><p><b>memoria, esperienza, pratica, conoscenza</b> e i loro contrari, come <i>memor, immĕmor, peritus, consultus</i> («esperto»), <i>prudens</i> («pratico»), imperītus, rudis, imprudens («inesperto»), conscius, gnarus («consapevole»), ignarus, insŏlens, insuetus («non avvezzo») ecc.;</p>
	
	<ul>
		<li><p>Habetis ducem memŏrem <b>vestri</b>. (Cic.) <i>Avete un capo mèmore di voi.</i></p></li>
		<li><p>Numa consultissimus vir <b>omnis divini</b> atque <b>humani iuris</b> erat. (Liv.) <i>Numa era un uomo espertissimo di ogni legge divina e umana.</i></p></li>
	</ul>
	</li>
	
	<li><p><b>partecipazione, padronanza, proprietà, abbondanza</b> e i loro contrari, come <i>partĭceps, consors</i> («partecipe»), <i>expers</i> («privo»), <i>compos</i> («padrone», «partecipe»), <i>communis</i> («comune»), <i>proprius</i> («proprio»), <i>aliēnus</i> («ostile», «estraneo»), <i>sacer</i> («sacro»), <i>plenus</i>, <i>refertus</i> («pieno», «zeppo») ecc.;</p>
	
	<ul>
		<li><p>Sunt ferae <b>rationis</b> et <b>orationis</b> expertes. (Cic.)  <i>Gli animali sono privi della ragione e della parola.</i></p></li>
		<li><p>Vix sum compos <b>animi</b>. (Ter.) <i>Son quasi fuori di me (lett.: Sono a malapena padrone della mente).</i></p></li>
	</ul>
	
	</li>
	
	<li><p><b>amicizia</b> o <b>ostilità</b>, come <i>amicus, inimicus, adversarius, aequalis, familiaris</i> («amico») ecc. quando sono usati con valore di sostantivi;</p>
	
	<ul>
		<li><p>Fuerunt multi reges ex amicis <b>Alexandri Magni</b>. (Nep.) <i>Vi furono molti re tra i confidenti di Alessandro Magno.</i></p></li>
		<li><p>Appellatus est a C. Flavio, <b>Bruti</b> familiari. (Nep.) <i>Fu chiamato da Gaio Flavio, amico di Bruto.</i></p></li>
	</ul>
	</li>
	
	<li><p><b>somiglianza</b> o <b>diversità</b>, come <i>similis, dissimilis, par, aequalis, affinis</i>, quando si vuole indicare una somiglianza perfetta, cioè la copia, il ritratto; con <i>similis</i> inoltre si usa il genitivo anche nell’espressione <i><b>veri</b> similis</i> («verosimile») e con i pronomi personali: <b><i>mei, tui, sui, nostri, vestri similis</i></b> («simile a me, a te, a sé, a noi, a voi»).</p>
	
	<ul>
		<li><p>Volo me <b>patris mei</b> similem esse. (Plaut.) <i>Voglio essere simile a mio padre. (cioè: una copia perfetta del padre)</i></p></li>
	</ul>
	
	</li>
</ul>

<h3>OSSERVAZIONI</h3>

<ol>
	<li><p><i><b>Plenus</b></i> di norma regge il genitivo, raramente l’ablativo; refertus di solito ha il genitivo con nomi di persona, l’ablativo con nomi di cosa. Es.: <i>Ave, Maria, <b>gratiā</b> plena</i>. «Ave, o Maria, piena di grazia». <i>Referta Gallia est <b>negotiatorum</b></i>. (Cic.) «La Gallia è piena di mercanti». <i>Oppidani cupas <b>taeda</b> ac <b>pice</b> refertas incendunt</i>. (Caes.) «Gli abitanti della città incendiano botti piene di resina e di pece».</p></li>
	
	<li><p><i><b>Alienus</i></b>, oltre al genitivo, può reggere anche il <b>dativo</b> e l’<b>ablativo</b> semplice o preceduto da <i><b>a</b></i> o <i><b>ab</b></i>: <i>alienus alicui</i> (Cic.), «avverso a uno»; <i>alieno animo esse ab aliquo o ab aliqua re</i> (Cic.), «essere di animo avverso a uno, a una cosa»; <i>alienissimus a Clodio</i> (Cic.), «affatto estraneo a Clodio». Es.: <i>Alienum videtur esse dignitate reipublicae</i>. (Gell.) «Sembra che sia estraneo (disdicevole) alla dignità dello Stato».</p></li>
	
	<li><p>Gli aggettivi che indicano amicizia o ostilità, come <i>amicus, inimicus</i> ecc., se hanno valore di aggettivo sono costruiti col <b>dativo</b>. Es.: <i><b>Mihi</b> semper fuerunt inimicissimi</i>. (Caes.) «Mi sono sempre stati molto ostili».</p></li>
	
	<li><p>Con gli aggettivi che indicano somiglianza o diversità, come similis, dissimilis ecc., se la somiglianza è soltanto superficiale si usa il dativo. Es.: <i>Canis est similis <b>lupo</b></i>. «Il cane è simile al lupo». <i>Aeneas refulsit, os umerosque <b>deo</b> similis</i>. (Verg.) «Enea risplendette, simile nel viso e nelle spalle a un dio».</p></li>
	
</ol>

<h2>Genitivo con participi</h2>

<p>Si può trovare il genitivo anche in dipendenza da participi presenti di verbi transitivi, come <i>amans, appĕtens</i>, «desideroso»; <i>patiens</i>, «tollerante»; <i>impatiens</i>, «intollerante»; <i>observans</i>, «osservante»; <i>fugiens</i>, «fuggente», «nemico» ecc.; questi participi possono avere
anche il comparativo e il superlativo: <i>observans legum</i>, «osservante delle leggi»; <i>amantissimus <b>voluptatum</b></i>, «molto amante dei piaceri».</p>

<ul>
	<li><p>Corpus patiens <b>inediae, algoris, vigiliae</b>. (Sall.) <i>Corpo tollerante della fame, del freddo, della veglia</i>.</p></li>
	<li><p>Iugurtha adpětens <b>gloriae militaris</b> erat. (Sall.) <i>Giugurta era bramoso di gloria militare.</i></p></li>
</ul>

<h3>OSSERVAZIONE</h3>

<p>Si ricordi che il participio presente quando regge il genitivo assume valore di aggettivo; non esprime un’azione verbale, bensì una qualità abitudinaria. Quando invece ha valore verbale, esso si costruisce con il caso richiesto dal verbo (generalmente l’accusativo) ed esprime una qualità momentanea. Es.: <i>corpus patiens inediae</i>, «il corpo tollerante della fame» (qualità abitudinaria); <i>corpus patiens inediam</i>, «il corpo che sopporta la fame» (qualità momentanea).</p>

<h1 id="colpa">I complementi di colpa e di pena</h1>

<p>Il complemento di colpa e il complemento di pena indicano rispettivamente la colpa della quale si è accusati e la pena alla quale si è condannati: si usano in unione con i cd. <b>verbi giudiziari</b> (come «accusare», «condannare», «assolvere»).</p>

<h2>Il complemento di pena</h2>

<p>In latino il <b>complemento di colpa</b> si esprime soltamente con il <b>genitivo</b> semplice, retto dall'ablativo sottinteso <i>scelere</i> («per il delitto»), oppure si può anche trovare espresso con l'<b>ablativo</b>

<div class="eq">
<p>Praetor <b>furti</b> accusatus est - Il pretore fu accusato (del delitto) <b>di furto</b></p>
</div>

<h2>Il complemento di pena</h2>

<p>Il <b>complemento di pena</b> si traduce in genere con l'<b>ablativo</b> semplice.</p>

<div class="eq">
<p>Marius <b>exilio</b> damnatus est - Mario fu condatto <b>all'esilio</b>.</p>
</div>

<section aria-label="End">
<a href="genitivo.html">&#171;Genitivo</a>
<a href="index.html">Index</a>
<a href="genitivo_verbi.html">Genitivo dipendente da verbi &#187;</a>
</section>

</div>

</body>
</html>
