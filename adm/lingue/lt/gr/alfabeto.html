<!DOCTYPE html>
<html lang="it">
<head>
 <meta charset="utf-8">
 <meta name="viewport" content="width=device-width, initial-scale=1.0"> 
 <meta name="description" content="Alfabeto"/>
 <title>Alfabeto</title>
 <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>

  
<div class="content">

<h1>Alfabeto</h1>

<p>L'alfabeto latino è composto da 23 segni, ciascuno dei quali veniva chiamato <i>littera</i>:</p>

<p>A &nbsp;B&nbsp; C&nbsp; D&nbsp; E &nbsp;F &nbsp;G &nbsp;H &nbsp;I &nbsp;K &nbsp;L &nbsp;M &nbsp;N &nbsp;O &nbsp;P &nbsp;Q &nbsp;R &nbsp;S &nbsp;T &nbsp;V &nbsp;X &nbsp;Y &nbsp;Z</p>

<p>Le lettere dell’alfabeto si dividono in vocali e consonanti. Le <i>vocali</i> latine sono sei: <b>a, e, i, o, u, y.</b></p>

<p>Alcune vocali si possono unire a due a due e formare dittongo: <b>ae, ai, oe, au, eu, ou, ei, oi, ui, yi</b>. I dittonghi <b>ae</b> e <b>oe</b> si pronunciano “e”; gli altri come sono scritti.</p>

<p>Le <i>consonanti</i> latine generalmente si suddividono in <b>occlusive</b> o <b>mute</b> e in <b>continue</b>.</p>

<section>
<table>
<thead>
<tr><th>OCCLUSIVE O MUTE</th> <th>SORDE</th> <th>SONORE</th></tr>
<tbody>
<tr><th>Labiali</th> <td>p</td> <td>b</td> </tr>
<tr><th>Dentali</th> <td>t</td> <td>d</td></tr>
<tr><th>Gutturali o velari</th> <td>c, k, q</td> <td>g</td></tr>
</tbody>
</table>

<table>
<thead>
<tr><th>CONTINUE</th> <th>SORDE</th> <th>SONORE</th></tr>
</thead>

<tbody>
<tr><th>Nasali</th> <td>-</td> <td>m, n</td></tr>
<tr><th>Liquide</th> <td>-</td> <td>l, r</td></tr>
<tr><th>Spiranti</th> <td>f, s</td> <td>-</td></tr>
</tbody>
</table>
</section>

<p>I Romani avevano eliminato la lettera “z”, che nell’alfabeto greco è in sesta posizione, perché non appartenente al loro sistema fonetico e giudicata di suono sgradevole; quando poi la aggiunsero, per le parole di origine greca o straniera, la collocarono alla fine dell’alfabeto. Es.: <i>Zeuxis</i> («Zeusi», pittore greco); <i>Zama</i> («Zama», città della Numidia); <i>gaza</i> («il tesoro», parola persiana). L’alfabeto latino contiene anche <i>due consonanti doppie</i>: <b>x</b> che deriva da c/g + s e <b>z</b> che deriva da <i>d/t + s.</i>.</p>

<p>In latino mancava il suono “v”, e si usava il suono “u” sia con valore di vocale (di <i>unus</i>), sia con valore di consonante (di <i>vivere</i>); questo suono era scritto V in maiuscolo e u in minuscolo: VNVS - unus; VIVERE - uiuere. Perciò, per esempio, si scriveva VIVERE, LAVARE, VENIRE, ma si pronunciava “uìuere”, “lauàre”, “uenìre”. Quando nel corso del ’500 in italiano fu introdotto il segno “v”, fu esteso anche alla trascrizione dei testi latini, ma alcune edizioni critiche continuarono a riprodurre la grafia classica scrivendo <i>uiuere, lauare, uenire</i>.</p>

<p>La <i>y</i> si trova solo in parole prese a prestito dal greco, quali ad esempio <i>lyra</i> "lira" o tyrannus "tiranno".</p>

<h3>La scrittura del latino</h3>

<p>I Romani scrivevano le parole in <b>caratteri maiuscoli</b> e in <b>forma continua</b>, cioè senza stacco tra una parola e l’altra. Nella trascrizione dei testi latini oggi si usano i caratteri maiuscoli per la lettera iniziale della frase e con i nomi propri, come nelle lingue moderne, e inoltre anche con i nomi, gli aggettivi e gli avverbi che derivano da essi. Ad esempio: da <i>Latium</i> («il Lazio») derivano <i>Latini</i> («i Latini», nome), <i>lingua Latina</i> («la lingua latina», aggettivo), <i>Latine loqui</i> («parlare in latino», avverbio); non vanno con la maiuscola, invece, i verbi: da <i>Graecia</i> («la Grecia») deriva il verbo <i>graecissare</i> («imitare i Greci»). I Romani <b>non usavano i segni di interpunzione</b>, aggiunti in seguito nella trascrizione dei codici. Oggi viene comunemente usata la punteggiatura nei testi latini, ma le norme possono variare a seconda della nazione e delle scelte stilistiche. In Italia, si seguono le norme della lingua italiana che sono diverse, ad esempio, da quelle della lingua spagnola o tedesca.</p>

<section>
<a href="linguistica_grammatica.html.html">&#171;Latino lingua flessiva; Grammatica</a>
<a href="index.html">Index</a>
<a href="pronuncia.html">Pronuncia &#187;</a>
</section>

</div>

</body>
</html>
