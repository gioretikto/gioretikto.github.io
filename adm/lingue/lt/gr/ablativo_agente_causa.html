<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Ablativo d’agente e di causa efficiente"/>
    <title>Ablativo d’agente e di causa efficiente</title>
    <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
      
<div class="content">

<h1>Ablativo d’agente e di causa efficiente</h1>

<p>L'<b>ablativo d'agente</b>, preceduto dalle preposizioni <i><b>a</b></i> o <i><b>ab</b></i>, indica la persona o l’essere <b>animato</b> da cui viene compiuta l’azione espressa da un verbo in forma passiva o di senso passivo.</p>

<ul>
	<li><p>Sapiens <b>a nullo</b> contemnitur. (Sen.) <i>Il saggio non è disprezzato da nessuno.</i></p></li>
</ul>

<p>Quando l’essere che compie l’azione espressa da un verbo in forma passiva è <b>inanimato</b>, va in <b>ablativo semplice</b>, detto di <b>causa efficiente</b>.</p>

<ul>
	<li><p>Trahĭmur omnes <b>studio</b> laudis. (Cic.) <i>Siamo trascinati tutti dal desiderio della lode.</i></p></li>
</ul>

<p>Quando però l’essere inanimato è rappresentato da un sostantivo astratto, come fortuna, <i>voluptas, virtus, fatum, natura</i> ecc., che viene percepito come animato, cioè personificato, si può trovare l’ablativo d’agente preceduto da <i><b>a</b></i> o <i><b>ab</b></i>.</p>

<ul>
	<li><p>Non trahuntur sapientes <b>a fortuna</b>, sequuntur illam. (Sen.) <i>I saggi non si lasciano trascinare dalla fortuna, la seguono</i>.</p></li>
</ul>

<h3>OSSERVAZIONE</h3>

<p>Si ricorda che il complemento d’agente si trova espresso con il <a href="dativo.html">dativo d’agente</a> nelle frasi costruite con la coniugazione perifrastica passiva.</p>

<h2>Ablativo di materia</h2>

<p>L’ablativo di materia indica la materia (reale o figurata) di cui è fatto un oggetto; dipende da verbi e da sostantivi, ed è preceduto dalle preposizioni <i><b>e, ex, de</b></i>: <i>corona <b>ex auro</b></i>, «corona d’oro»; <i>statua ex <b>marmŏre</b></i>, «statua di marmo».</p>

<ul>
	<li><p>Universa Graecia in templo Apollinis statuam <b>solido ex auro</b> posuit. (Val. Max.) <i>Tutta la Grecia gli dedicò una statua d’oro massiccio nel tempio di Apollo.</i></p></li>
</ul>

<p>Il complemento di materia in latino può essere espresso anche con l’aggettivo corrispondente in funzione attributiva: <i>corona <b>aurea</b>, statua <b>marmorea</b>; <b>aurea</b> fibula</i> (Verg.), «fibbia d’oro»; <i><b>argenteus</b> nummus</i> (Plin.), «moneta d’argento»; <i>thorax <b>laneus</b></i> (Svet.), «corpetto di lana».</p>

<ul>
	<li><p><b>Argenteas</b> statuas sibi positas conflavit. (Svet.) <i>Fece fondere le statue d’argento che gli erano state innalzate.</i></p></li>
</ul>

<h2>Ablativo di paragone</h2>

<p>L’ablativo di paragone è usato nella <b>comparazione di maggioranza</b> per introdurre il secondo termine di paragone, quando il primo termine è espresso in <i>nominativo</i> o in <i>accusativo semplice</i>, in alternativa al costrutto formato da <i><b>quam</i> e il caso del primo termine</b>.</p>

<ul>
	<li><p>Nemo <b>illo</b> (opp.: <b>quam ille</b>) minus fuit emax. (Nep.) <i>Nessuno fu meno smanioso di comprare di lui.</i></p></li>
	<li><p>Habet me <b>se ipso</b> (opp.: <b>quam se ipsum</b>) cariorem. (Cic.) <i>Mi considera più caro di se stesso.</i></p></li>
</ul>

<p>Vi sono poi in latino alcuni casi particolari in cui il <b>secondo termine</b> si rende, sempre o di preferenza, con l’<b>ablativo semplice di paragone</b>:</p>

<ul>
	<li><p>quando è costituito da un <b>pronome relativo</b>;</p>
		<ul>
			<li><p>Sequamur Polybium nostrum, <b>quo</b> nemo fuit diligentior. (Cic.) <i>Seguiamo il nostro Polibio, del quale nessuno fu più preciso.</i></p></li>
	</li>
	
	<li><p>nelle espressioni <i><b>spe celerius, opinione celerius</b></i> («più velocemente della speranza, dell’opinione», cioè “di quanto si speri, si pensi”) e in frasi simili con gli ablativi di sostantivi o aggettivi sostantivati, come <i><b>exspectatione, iusto, aequo</b></i> («del giusto»), solito, necessario ecc.;</p>
	
	<ul>
		<li><p>Caesar <b>opinione</b> celerius venturus esse dicitur. (Cic.) <i>Si dice che Cesare verrà più presto di quanto si pensi.</i></p></li>
	</ul>
	
	</li>
	
	<li><p>nelle <b>espressioni negative</b> o <b>interrogative retoriche di senso negativo</b> (in questo caso è ammesso anche il costrutto con <b><i>quam</i></b> e il caso del primo termine).</p>
	
	<ul>
		<li><p>Nihil est <b>virtute</b> amabilius. (Cic.) <i>Niente è più amabile della virtù.</i></p></li>
		<li><p>Quid est <b>virtute</b> divinius? (Cic.) <i>Cosa c’è di più divino della virtù?</i> (interrogativa retorica; risposta: <i>niente</i>)</p></li>
		<li><p>Quis clarior in Graecia <b>Themistocle</b>? (Cic.) <i>Chi più illustre di Temistocle in Grecia?</i> (interrogativa retorica; risposta: <i>nessuno</i>)</p></li>
	</ul>
</li>

<p>In tutti gli altri casi, il secondo termine di paragone è introdotto sempre da <i><b>quam</b></i> e il caso del primo termine, e cioè:</p>

<ul>
	<li><p>quando il primo termine è in caso <b>genitivo, dativo, accusativo con preposizione</b> o <b>ablativo</b>;</p>
	
	<ul>
		<li><p>Admirabilior <b>in femina</b> quam <b>in viro</b> virtus. (Quint.) <i>Il valore è più ammirevole nella donna che nell’uomo.</i></p></li>
	</ul>
	</li>

<li><p>quando si paragonano tra loro due verbi, aggettivi o avverbi;</p>

<ul>
	<li><p>Cato <b>esse</b> quam videri bonus malebat. (Sall.) <i>Catone preferiva essere, che sembrare buono.</i></p></li>
	<li><p>Gens est cui natura corpora <b>magna</b> magis quam <b>firma</b> dedit. (Liv.) <i>È gente a cui la natura ha dato corpi più grandi che forti.</i></p></li>
	<li><p>Dum <b>acrius</b> quam <b>cautius</b> dimĭcat, confossus undĭque obruĭtur. (Curt.) <i>Mentre combatteva più accanitamente che prudentemente, fu sopraffatto, colpito da tutte le parti.</i></p></li>
</ul>

</li>

<li><p>dopo le preposizioni <i><b>ante, post, supra, ultra</b></i> e gli avverbi <i><b>pridie, postridie</b></i>.</p>

<ul>
	<li><p>(Exordium) longum est, quod <b>ultra</b> quam satis est producitur. (Cic.) <i>È troppo lungo un esordio che si protrae oltre quanto è necessario.</i></p></li>
</ul>

<h4>OSSERVAZIONI</h4>

<ol>
	<li><p>Con gli avverbi comparativi <i>plus, amplius, minus</i> uniti a numerali o ad altri sostantivi che indicano tempo, misura, quantità ecc., di solito nell’esprimere il secondo termine di paragone il <i>quam</i> viene omesso. Es.: <i>Non amplius milibus passuum duodeviginti abĕrat</i>. (Caes.) «Distava non più di diciotto miglia».</p></li>
	
	<li><p>Una frase del tipo: «Ho affidato il denaro a un uomo più onesto di Clodio», significa: «Ho affidato il denaro a un uomo più onesto “di quanto è onesto” Clodio»; in questo caso, per rendere il secondo termine di paragone si deve formare una proposizione con <i>quam</i> e il verbo <i>sum</i>: <i>Pecuniam commisi viro honestiori <b>quam</b> Clodius <b>est</b></i>.</p></li>
</ol>

<section>
<a href="ablativo_origine_prov.html">&#171;Ablativo di origine o provenienza</a>
<a href="index.html">Index</a>
<a href="ablativo_argomento_mezzo.html">Ablativo di argomento &#187;</a>
</section>

</div>

</body>
</html>
