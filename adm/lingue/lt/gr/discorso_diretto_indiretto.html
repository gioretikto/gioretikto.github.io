<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Il discorso diretto e il discorso indiretto"/>
  <title>Il discorso diretto e il discorso indiretto</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
 
<div class="content">

<h1>Il discorso diretto e il discorso indiretto</h1>

<p>Le parole pronunciate o le riflessioni formulate da una persona possono essere riferite:</p>

<ul>
	<li><p>in forma diretta, cioè riportando le parole tra virgolette <b>esattamente come sono state enunciate</b>; in questo caso si ha il <b>discorso diretto (<i>oratio recta</i>)</b>, introdotto, in latino come in italiano, da <b><i>verba dicendi</i></b>;</p>
	
	<ul>
		<li><p><i>Ariovisto <b>disse</b>: «Io sono venuto in Gallia prima dei Romani».</i></p></li>
	</ul>
</li>

<li><p>in forma indiretta, cioè <b>facendo dipendere il discorso da un <i>verbum dicendi</b></i>, espresso o sottinteso; in questo caso si ha il <b>discorso indiretto (<i>oratio obliqua</b></i>).</p>

<ul>
	<li><p><i>Ariovisto <b>disse che</b> era venuto in Gallia prima dei Romani.</i></p></li>
</ul>

<p>Come si vede, sia il discorso diretto sia quello indiretto possono essere introdotti da verbi di significato analogo: ciò che cambia è la forma con cui il discorso viene riferito. Il discorso indiretto è un costrutto molto frequente in latino, in particolare nella prosa storica.</p>

<h2>Passaggio dal discorso diretto al discorso indiretto</h2>

<p>Passando dal discorso diretto a quello indiretto avvengono numerose e complesse modificazioni, in particolare per quanto riguarda:</p>

<ul>
	<li><p>l’uso dei <b>modi</b> e dei <b>tempi del verbo</b>;</p></li>
	<li><p>l’uso dei <b>pronomi personali</b> e dei <b>possessivi</b>;</p></li>
	<li><p>l’uso degli <b>avverbi di tempo</b> e <b>di luogo</b>.</p></li>
</ul>

<p>Nei paragrafi successivi presentiamo le più importanti di queste modificazioni, attraverso un confronto tra le singole proposizioni del discorso diretto e le corrispondenti del discorso indiretto, tenendo presente che i modi verbali del discorso indiretto sono gli stessi di ogni proposizione indiretta, e cioè il <b>congiuntivo</b> e l’<b>infinito</b>; distinguiamo, per comodità didattica, le proposizioni principali dalle dipendenti.</p>

<h2>Proposizioni principali</h2>

<p>Nel discorso diretto le proposizioni principali sono di tre specie: enunciative, volitive, interrogative dirette (reali o retoriche).</p>

<p>Le <b>proposizioni principali enunciative</b>, che nel discorso diretto sono espresse con l’indicativo, il congiuntivo potenziale e irreale (negaz. <i>non</i>), nel discorso indiretto diventano infinitive e si rendono con l’<b>accusativo e l’infinito</b>; il tempo dell’infinito si regola in base al rapporto temporale col <i>verbum dicendi</i> (che può anche essere sottinteso) da cui dipende, nelle enunciative irreali l’infinito è nella forma in -<i>urum fuisse</i>. </p>

<table>
<thead>
<tr><th>DISCORSO DIRETTO</th> <th>DISCORSO INDIRETTO</th></tr>
</thead>

<tbody>
<tr><td>Caesar dixit: «Totā Italiā dilectus <b>habentur</b>, civitas <b>est</b> in armis».<br>
<i>Cesare disse: «In tutta l’Italia si tengono le leve, la città è in armi».</i></td> <td>Caesar dixit totā Italiā <b>dilectus haberi, civitatem esse</b> in armis. (Caes.)<br> <i>Cesare disse che in tutta l’Italia si tenevano le leve, la città era in armi.</i></td></tr>

<tr><td>«Qui luctus in castris Romanis, quae laetitia inter hostes <b>erit</b>!».<br> «Che lutto ci sarà nel campo romano, che gioia tra i nemici!».</i></td> <td>Quem luctum in castris Romanis, quam laetitiam inter hostes <b>fore</b>! (Liv.) <br>Che lutto ci sarebbe stato nel campo romano, che gioia tra i nemici!</td></tr>

<tr><td>(Brutus dixit): «Invitus <b>dico</b>, nec <b>dicerem</b>, ni caritas rei publicae vinceret».<br> <i>Bruto disse: «Parlo contro voglia, né parlerei, se non fosse più forte l’amor di patria».</i></td> <td>(Brutus dixit) invitum <b>se dicere</b>, nec <b>dicturum fuisse</b>, ni caritas rei publicae vinceret. (Liv.)<br> Bruto disse che parlava contro voglia, né avrebbe parlato, se non fosse stato più forte l’amor di patria.</td></tr>
</tbody>
</table>

<p>Le <b>proposizioni principali volitive</b> nel discorso diretto hanno l’imperativo o il congiuntivo esortativo, ottativo e concessivo (negaz. ne); nel discorso indiretto hanno il <b>congiuntivo senza <i>ut</i></b> se sono <b>positive, preceduto da <i>ne</b></i> se sono <b>negative</b>; in entrambi i casi i tempi del congiuntivo seguono le norme della <i>consecutio temporum</i>.</p>

<table>
<thead>
<tr><th>DISCORSO DIRETTO</th> <th>DISCORSO INDIRETTO</th></tr>
</thead>

<tbody>
<tr><td>Nuntia patribus: «Urbem Romam <b>munite</b> ac praesidiis <b>firmate</b>».<br> <i>Annuncia ai senatori: «Fortificate la città di Roma e rafforzatela con delle guarnigioni».</i></td> <td>Nuntia patribus urbem Romam <b>muniant</b> ac praesidiis <b>firment</b>. (Liv.)<br> <i>Annuncia ai senatori che fortifichino la città di Roma e la rafforzino con delle guarnigioni.</i></td></tr>

<tr><td>Antonius Attico scripsit: «<b>Ne timuĕris</b> statimque ad me <b>veni</b>». <br><i>Antonio scrisse ad Attico: «Non temere, e vieni subito da me».</i></td> <td>Antonius Attico scripsit, <b>ne timeret</b> statimque ad se <b>veniret</b>. (Nep.) <br><i>Antonio scrisse ad Attico che non temesse, e andasse subito da lui.</i></td></tr>

<tr><td>(Consules precabantur): «<b>Ne</b> id Iuppiter optimus maximus <b>sinat</b>». <br><i>I consoli si auguravano: «Giove ottimo massimo non permetta ciò»</i>.</td> <td>(Consules precabantur) <b>ne</b> id Iuppiter optimus maximus <b>sinĕret</b>. (Liv.) <i>I consoli si auguravano che Giove ottimo massimo non permettesse ciò</i>.</td></tr>
</tbody>
</table>

<table>
<thead>
<tr><th>DISCORSO DIRETTO</th> <th>DISCORSO INDIRETTO</th></tr>
</thead>

<tbody>
<tr><td>«<b>Fruantur</b> sane vocabulo civitatis: insignia patrum, decora magistratuum <b>ne vulgent</b>». <br> <i>«Usino pure del nome di cittadini: ma non sviliscano le insegne senatorie e il prestigio delle magistrature».</i></td> <td><b>Fruerentur</b> sane vocabulo civitatis: insignia patrum, decora magistratuum <b>ne vulgarent</b>. (Tac.) <br><i>Usassero pure del nome di cittadini: ma non liscano le insegne senatorie e il prestigio delle svilissero le insegne senatorie e il prestigio delle magistrature.</i></td></tr>
</tbody>
</table>

<p>Le <b>proposizioni principali interrogative dirette</b> sono di due specie:</p>

<ul>
	<li><p><b>interrogative reali</b>, cioè quelle formulate per chiedere una cosa che si ignora: nel discorso indiretto vanno al congiuntivo, secondo le norme della consecutio temporum, e mantengono l’intonazione interrogativa;</p>
	
<table>
<thead>
<tr><th>DISCORSO DIRETTO</th> <th>DISCORSO INDIRETTO</th></tr>
</thead>

<tbody>
<tr><td>Dictator litteras ad senatum misit: «Quid de praeda faciendum <b>censetis</b>?». <i>Il dittatore mandò una lettera al senato: «Cosa pensate che si debba fare del bottino?».</i></td> <td>Dictator litteras ad senatum misit: quid de praeda faciendum <b>censerent</b>? (Liv.) <br> <i>Il dittatore mandò una lettera al senato: cosa pensavano che si dovesse fare del bottino?</i></td></tr>
</tbody>
</table>

</li>

	<li><p><b>interrogative retoriche</b>, cioè quelle corrispondenti nel senso a enunciative o volitive:nel discorso indiretto le interrogative <b>corrispondenti a enunciative</b> vanno all’<b>infinito</b>, quelle <b>corrispondenti a volitive</b> vanno al <b>congiuntivo</b>, secondo le norme della <i>consecutio temporum</i>, conservando l’intonazione interrogativa. </p>
	
<table>
<thead>
<tr><th>DISCORSO DIRETTO</th> <th>DISCORSO INDIRETTO</th></tr>
</thead>

<tbody>
<tr><td>Turnus ferociter in absentem Tarquinium erat invectus: «Cui non <b>appāret</b> adfectare eum imperium in Latinos?».<br> <i>Turno si era scagliato duramente contro Tarquinio assente: «A chi non è chiaro che egli aspira alla signoria sui Latini?».</i></td> <td>Turnus ferociter in absentem Tarquinium
erat invectus: cui non apparēre, adfectare eum imperium in Latinos? (Liv.) <br> <i>Turno si era scagliato duramente contro Tarquinio assente: a chi non era chiaro che quello aspirava alla signoria sui Latini?</i></td></tr>

<tr><td>«Quid fecisset, si adversa pugna evenisset?».<br> <i>«Cosa avrebbe fatto, se la battaglia avesse avuto esito avverso?</i>».</td> <td>Quid illum facturum fuisse, si adversa pugna evenisset? (Liv.) <brt> <i>Cosa avrebbe fatto, se la battaglia avesse avuto esito avverso?</i></td></tr>

<tr><td>Consul cunctantes arma capĕre increpabat: «Quid cessatis tergiversaminique?».<br> <i>Il console rimproverava i soldati esitanti a impugnare le armi: «Perché ve ne state inattivi e perdete tempo?».</i></td> <td>Consul cunctantes arma capĕre increpabat: quid cessarent tergiversarenturque? (Liv.)
Il console rimproverava i soldati esitanti a impugnare le armi: perché se ne stavano inattivi e perdevano tempo?</i></td></tr>
</tbody>
</table>

<h4>OSSERVAZIONE</h4>

<p>Le interrogative espresse col congiuntivo dubitativo e potenziale rimangono al congiuntivo, secondo le norme della consecutio temporum, conservando l’intonazione interrogativa.<br> I congiuntivi dubitativi e potenziali riferiti al presente nel discorso indiretto hanno per lo più lo spostamento del tempo dal presente all’imperfetto; quelli riferiti al passato, invece, rimangono espressi con l’imperfetto, anche in dipendenza da un tempo principale.</p>

<table>
<thead>
<tr><th>DISCORSO DIRETTO</th> <th>DISCORSO INDIRETTO</th></tr>
</thead>

<tbody>
<tr><td>(Caesar secum ipse cogitabat): «Cur etiam secundo proelio aliquos ex meis <b>amittam</b>? Cur vulnerari <b>patiar</b> optime meritos de me milites? Cur denĭque fortunam <b>pericliter</b>?». <br><i>Cesare pensava tra sé: «Perché dovrei perdere alcuni dei miei, pur con esito favorevole della battaglia? Perché dovrei permettere che siano feriti dei soldati che hanno ottimamente meritato di me? Perché infine dovrei tentare la sorte?».</i></td>
<td>(Caesar secum ipse cogitabat): cur etiam secundo proelio aliquos ex suis <b>amitteret</b>? cur vulnerari <b>pateretur</b> optime meritos de se milites? cur denĭque fortunam <b>periclitaretur</b>? (Caes.)<br><i>Cesare pensava tra sé: perché avrebbe dovuto perdere alcuni dei suoi, pur con esito favorevole della battaglia? Perché avrebbe dovuto permettere che fossero feriti dei soldati che avevano ottimamente meritato di lui? Perché infine avrebbe dovuto tentare la sorte?</i></td></tr>

<tr> <td>Dic mihi: «Cornelium non <b>defendĕrem</b>?».<br> <i>Dimmi: «Non avrei dovuto difendere Cornelio?».</i></td> <td>Dic mihi: Cornelium non <b>defendĕrem</b>?<br><i>Dimmi: non avrei dovuto difendere Cornelio?</i></td></tr>
</tbody>
</table>
</ul>

<h2>Proposizioni dipendenti</h2>

<p>Le proposizioni dipendenti all’indicativo (temporali, causali, relative ecc.) nel discorso indiretto passano al congiuntivo, nel tempo voluto dalle norme della <i>consecutio temporum</i>.</p>

<table>
<thead>
<tr><th>DISCORSO DIRETTO</th> <th>DISCORSO INDIRETTO</th></tr>
</thead>

<tbody>
<tr><td>Proditum est dixisse quendam: «Athenienses sciunt quae recta <b>sunt</b>, sed facere nolunt»<br> <i>È stato tramandato che un tale disse: «Gli  Ateniesi conoscono le cose che sono giuste, ma non vogliono farle».</td> 

<td>Proditum est dixisse quendam: Athenienses scire quae recta <b>essent</b>, sed facere nolle. (Cic.) <br><i>È stato tramandato che un tale disse che gli Ateniesi conoscevano le cose che erano giuste, ma non volevano farle.</td></tr>
</tbody>
</table>

<p>Le <b>proposizioni dipendenti al congiuntivo</b> o all’<b>infinito</b> mantengono il <b>congiuntivo</b> o l’<b>infinito</b> anche nel discorso indiretto.</p>

<table>
<thead>
<tr><th>DISCORSO DIRETTO</th> <th>DISCORSO INDIRETTO</th></tr>
</thead>

<tbody>
<tr><td>Themistocles contendit: «Aequum est vos nobiles <b>mittere</b>, qui rem <b>explorent</b>». <br><i>Temistocle sostenne «È giusto che che mandiate dei nobili ad osservare la cosa».</td> <td>Themistocles contendit aequum esse illos nobiles <b>mittere</b>, qui rem <b>explorarent</b>. (Nep.) <br> <i>Temistocle sostenne che era giusto che essi mandassero dei nobili ad osservare la cosa.</i></td></tr>

</tbody>
</table>

<h4>OSSERVAZIONI</h4>

<ol>
	<li><p>Nel discorso indiretto rimangono all’<b>indicativo</b> di norma le proposizioni di carattere incidentale, che cioè propriamente non fanno parte del discorso indiretto, ma vi sono inserite come osservazione diretta dell’autore, e le relative con valore di perifrasi.</p>
	
	<ul>
		<li><p>Quis potest esse tam aversus a vero qui neget, <b>haec omnia quae videmus</b>, deorum immortalium potestate administrari? (Cic.) <i>Chi può essere così lontano dal vero, da negare che tutte queste cose che vediamo (= l’universo visibile) siano rette dal potere degli dèi immortali?</i></p></li>

		<li><p>Ille animo feroci negat se totiens fusum Numĭdam pertimescere: virtuti suorum satis credere; etiam si certa pestis adesset, mansurum potius quam, prodĭtis <b>quos ducebat</b>, turpi fuga vitae parcĕret. (Sall.) <i>Egli (= Silla) con animo fiero affermò di non temere il Nùmida tante volte sconfitto: aveva abbastanza fiducia nel valore dei suoi; quand’anche incombesse una sicura rovina, sarebbe rimasto piuttosto che, abbandonati coloro che guidava (= i suoi soldati), salvare la vita con una fuga vergognosa</i>.</p></li>
		
		<li><p>Le proposizioni <b>apparentemente relative</b> introdotte da <i>qui, quae, quod</i> con valore di <i>et is, nam is, sed</i> is sono in realtà proposizioni <b>coordinate</b> alla reggente e non dipendenti: perciò nel discorso indiretto vanno all’<b>accusativo</b> con l’<b>infinito</b>.</p>
		
		<ul>
			<li><p>(Themistocles dixit): illorum urbem ut propugnacŭlum oppositum esse barbaris, <b>apud quam</b> (= nam apud eam) iam bis classes regias <b>fecisse</b> naufragium. (Nep.) <i>Temistocle disse: la loro città era come un baluardo opposto ai barbari, infatti presso di quella già due volte le flotte del re avevano fatto naufragio</i>.</p></li>
</ol>

<section aria-label="End">
<a href="proposizioni_aggettive.html">&#171; Proposizioni aggettive</a>
<a href="index.html">Index</a>
<a href="tempi_discorso_diretto.html">I tempi del discorso indiretto &#187;</a>
</section>

</div>

</body>
</html>
