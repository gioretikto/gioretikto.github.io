<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il modo congiuntivo"/>
	<title>Il modo congiuntivo</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Domus</a></li>
		<li><a class="navbar" href="index.html">Grammatica</a></li>
	</ul>
</nav>
 
<article>

<h1>Il modo congiuntivo</h1>

<p>Il congiuntivo è il modo della soggettività, in opposizione all’oggettività dell’indicativo; con esso chi parla o scrive non esprime un fatto reale, ma lo presenta come possibile, desiderato, supposto ecc. Nelle proposizioni indipendenti, il congiuntivo può essere fondamentalmente di due tipi:</p>

<ul>
	<li><p><b>congiuntivo volitivo</b>: esortativo, ottativo e concessivo (negazione <i><b>ne</b></i>);</p></li>
	<li><p><b>congiuntivo eventuale</b>: dubitativo, potenziale, suppositivo e irreale (negazione <i><b>non</b></i>).</p></li>
</ul>

<h2>Congiuntivi di tipo volitivo</h2>

<h3>Congiuntivo esortativo</h3>

<p>Il congiuntivo esortativo esprime un’<b>esortazione</b>, un <b>invito</b>, una <b>preghiera</b>, un <b>comando attenuato</b>; integra l’imperativo presente nelle forme mancanti e talvolta è usato in luogo della 2<sup>a</sup> persona singolare e plurale dell’imperativo per esprimere un consiglio anziché un ordine. Per quanto riguarda i <b>tempi</b>, si usa generalmente il presente, ma si può trovare anche il perfetto. La sua negazione è <i><b>ne</b></i> (o anche <i>nemo, nullus, nihil</i> ecc.).</p>

<ul>
	<li><p><b>Amemus</b> patriam. (Cic.) <i>Amiamo la patria!</i></p></li>
	<li><p>De his <b>vidĕris</b>. (Liv.) <i>Preoccupati di questi.</i></p></li>
</ul>

<h4>OSSERVAZIONI</h4>

<ol>
	<li><p>Se in una frase sono presenti due congiuntivi esortativi, essi si coordinano con <i><b>neve</b></i> o <i><b>neu</b></i> se sono entrambi negativi, con <i><b>neque</b></i> o <b><i>nec</i></b> se il primo è affermativo. Es.: <i>Mulier ad rem divinam <b>ne adsit neve videat</b> quomodo fiat.</i> (Cato). «La donna non assista al sacrificio, né veda come si svolge». <i>Res familiaris se utilem <b>praebeat</b> nec libidini <b>pareat</b>.</i> (Cic.) «Il patrimonio familiare si mostri utile e non serva al piacere».</p>
	
	<p>La stessa norma vale anche per i congiuntivi <b>ottativo</b> e <b>concessivo</b> che seguono.</p></li>
	
	<li><p>Si trova anche il congiuntivo esortativo nel passato, con l’imperfetto e il piuccheperfetto (in forma negativa solo il piuccheperfetto), con una sfumatura di rammarico o di rimprovero per una cosa che si sarebbe dovuta o non dovuta fare. Es.: <i>Quid facere debuisti? Quod superĕrat pecuniae <b>rettulisses</b>, frumentum <b>ne emisses</b></i>. (Cic.) «Che cosa avresti dovuto fare? Versare il denaro eccedente, non comperare il frumento».</p>
</ol>

<h3>Congiuntivo ottativo (o desiderativo)</h3>

<p>Il congiuntivo ottativo (o desiderativo) esprime un <b>desiderio</b>, un <b>augurio</b> che un fatto avvenga o sia avvenuto, e talvolta anche un rimpianto; può essere introdotto da <i>utĭnam</i> (oppure <i>ut, si</i>); in italiano è reso con le locuzioni «oh, se», «magari», «voglia / volesse il cielo che». La sua negazione è <i><b>ne</b></i> (o anche <i>utinam ne, utinam nemo, nihil, numquam</i> ecc.).</p>

<p>Per quanto riguarda i <b>tempi</b>, si usano:</p>

<ul>
	<li><p>il congiuntivo <b>presente</b> o <b>perfetto</b> se il desiderio è realizzabile, rispettivamente nel presente o futuro oppure nel passato;</p></li>
	<li><p>il congiuntivo <b>imperfetto</b> o <b>piuccheperfetto</b> se il desiderio è <b>irrealizzabile</b>, rispettivamente nel presente o futuro oppure nel passato.</p></li>
</ul>

<h5>DESIDERIO REALIZZABILE NEL PRESENTE O NEL FUTURO : CONGIUNTIVO PRESENTE</h5>

<ul>
	<li><p><b>Utinam</b> veritatem <b>dicas</b>! <i>Voglia il cielo che tu dica la verità!</i></p></li>
</ul>

<h5>DESIDERIO REALIZZABILE NEL PASSATO: CONGIUNTIVO PERFETTO</h5>

<ul>
	<li><p><b>Utinam</b> veritatem <b>dixĕris</b>! <i>Voglia il cielo che tu abbia detto la verità!</i></p></li>
</ul>

<h5>DESIDERIO IRREALIZZABILE NEL PRESENTE O NEL FUTURO: CONGIUNTIVO IMPERFETTO</h5>

<ul>
	<li><p><b>Utinam</b> futura <b>cognosceremus</b>! <i>Oh, se conoscessimo il futuro!</i></p></li>
</ul>

<h5>DESIDERIO IRREALIZZABILE NEL PASSATO: CONGIUNTIVO PIUCCHEPERFETTO</h5>

<ul>
	<li><p><b>Utinam</b> ne Caesar <b>decessisset</b>! <i>Oh, se Cesare non fosse morto!</i></p></li>
</ul>

<ul>
	<li><p><b>Utĭnam</b> saluti nostrae consulere possīmus! (Ter.) <i>Voglia il cielo che possiamo provvedere alla nostra salvezza!</i></p></li>
	<li><p>Precor ut quandōque veniat dies (<b>utinamque</b> iam <b>venĕrit</b>!). (Plin. Iun.) <i>Prego che una volta o l’altra venga il giorno (e voglia il cielo che sia già venuto!).</i></p></li>
	<li><p><b>Utĭnam</b> semper <b>esset</b>! Sed est perraro. (Cic.) <i>Magari fosse sempre così! Ma lo è assai di rado.</i></p></li>
	<li><p><b>Utĭnam</b> omnes M. Lepidus servare <b>potuisset</b>! (Cic.) <i>Volesse il cielo che Marco Lepido avesse potuto salvare tutti!</i></p></li>
</ul>

<p>Un’altra forma molto usata dai latini per esprimere un enunciato desiderativo è quella costituita dal congiuntivo presente o imperfetto dei verbi <i><b>volo, nolo</b></i> e <i><b>malo</b></i> collegati a un altro verbo, e precisamente da: <i><b>velim, nolim, malim</b></i> («vorrei», «non vorrei», «preferirei») seguiti dal congiuntivo presente o perfetto, per esprimere desiderio realizzabile; <i><b>vellem, nollem, mallem</b></i> («vorrei», «non vorrei», «preferirei») seguiti dal congiuntivo imperfetto o piuccheperfetto, per esprimere desiderio irrealizzabile;</p>

<ul>
	<li><p><b>Velim</b> veritatem <b>dicas</b>. <i>Vorrei che tu avessi detto la verità.</i></p></li>
	<li><p><b>Velim</b> veritatem <b>dixĕris</b>. <i>Vorrei che tu dicessi la verità.</i></p></li>
	<li><p><b>Vellem taceres.</b> <i>Vorrei che non fossi partito.</i></p></li>
	<li><p><b>Vellem ne profectus esses</b>. <i>Vorrei che tu tacessi.</i></p></li>
</ul>

<p>Quando il soggetto del verbo di volontà e del verbo a esso collegato è lo stesso, invece del congiuntivo si trova l’<b>infinito presente</b> o <b>perfetto.</b></p>

<ul>
	<li><p><b>Velim audire.</b> <i>Vorrei ascoltare. (posso farlo)</i></p></li>
	<li><p><b>Vellem audire.</b> <i>Vorrei ascoltare. (ma ne sono impedito)</i></p></li>
	<li><p><b>Vellem tacuisse</b>. <i>Vorrei aver taciuto. (ma non l’ho fatto)</i></p></li>
</ul>

<h4>OSSERVAZIONE</h4>

<p>È di tipo ottativo anche il congiuntivo che si usa nei giuramenti, negli scongiuri o nelle formule di asseverazione e di spergiuro del tipo: <i>peream, dispeream, moriar, ne vivam, ne salvus sim, si / nisi...</i> («possa io perire, morire, non vivere, se / se non...»). Es.: <i><b>Peream</b>, nisi sollicitus sum</i>. (Cic.) «Possa io morire, se non sono preoccupato».</p>

<h3>Congiuntivo concessivo</h3>

<p>Il congiuntivo concessivo esprime la <b>concessione</b> o l’<b>ammissione</b> che una cosa avvenga o non avvenga, che sia vera o non sia vera; in latino è spesso accompagnato dalle particelle <i>sane, licet, ut</i> («pure»), in italiano è sovente reso con le locuzioni «sia pure», «ammesso che», «ammettiamo che» e simili. La sua negazione è <i><b>ne</b></i> (o anche <i>nemo, nihil</i> ecc.). Per quanto riguarda i tempi, si usano:</p>

<ul>
	<li><p>il congiuntivo <b>presente</b>, se la concessione o l’ammissione è riferita a un fatto che accade nel presente;</p></li>
	<li><p>il congiuntivo <b>perfetto</b>, se la concessione o l’ammissione è riferita a un fatto passato.</p></li>
</ul>

<p>La frase contenente un congiuntivo concessivo di solito è completata con un’altra proposizione indipendente.</p>

<ul>
	<li><p><b>Ne sit sane</b> summum malum dolor, malum certe est. (Cic.) <i>Ammettiamo pure che il dolore non sia il male estremo, certamente è un male.</i></p></li>
	<li><p><b>Fecĕrit</b> aliquid Philippus; quid Perseus meruit? (Liv.) <i>Abbia pure commesso qualche cosa Filippo; Perseo di che cosa si è reso meritevole?</i></p></li>
</ul>

<h4>OSSERVAZIONE</h4>

<p>La proposizione concessiva indipendente non va confusa con quella subordinata, che viene resa con <i>quamquam, quamvis, etsi, tametsi</i> e l’indicativo o il congiuntivo (v. par. 45.6)</p>

<h2>Congiuntivo presente o indicativo futuro?</h2>


<p>Se hai osserbato bene lo specchietto della coniugazione del congiuntivo presente, ti sarai reso conto che, nella III e nella IV coniugazione, la I

<section>
<a href="indicativo_sintassi.html">&#171; Modo indicativo</a>
<a href="index.html">Index</a>
<a href="congiuntivi_eventuale.html">Il Congiuntivo di tipo eventuale&#187;</a>
</section>

</article>

</body>
</html>
