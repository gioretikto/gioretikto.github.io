<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Dativo con verbi transitivi"/>
    <title>Dativo con verbi transitivi</title>
    <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
      
<div class="content">

<h1>Costruzione passiva dei verbi che reggono il dativo</h1>

<p>I verbi intransitivi che si costruiscono col dativo ammettono in latino la costruzione passiva soltanto nella <b>forma impersonale</b>, cioè alla 3<sup>a</sup> persona singolare. Si osservino i seguenti esempi:</p>

<section>
<p><b>ATTIVO</b></p>

<p>Pauperes invĭdent divitibus. I poveri invidiano i ricchi.</p>

<p><b>PASSIVO</b>

<p>A pauperibus invidetur divitibus. <i>I ricchi sono invidiati dai poveri.</i> (lett.: Dai poveri si invidia ai ricchi.)</p>

</section>

<section>
<p><b>ATTIVO</b></p>

<p>Caesar subvēnit sociis laborantibus. <i>Cesare soccorse gli alleati in difficoltà.</i></p>
<p><b>PASSIVO</b>
<p>Sociis laborantibus a Caesare subventum est. <i>Gli alleati in difficoltà furono soccorsi da Cesare.</i> (lett.: Agli alleati in difficoltà fu soccorso da Cesare.)</p>
</section>

<p>Come si vede dagli esempi:</p>

<ul>
	<li><p>il soggetto della frase attiva diventa complemento d’agente o di causa efficiente (espressi, rispettivamente, con <i>a</i> o <i>ab</i> + ablativo e con l’ablativo semplice);</p></li>
	<li><p>il verbo va volto nella forma passiva alla 3<sup>a</sup> persona singolare;</p></li>
	<li><p>il dativo retto dal verbo rimane invariato.</p></li>
</ul>

<p>Se il verbo intransitivo è retto da un verbo servile (come <i>possum, soleo, debeo, incipio</i> ecc.), nel passivo si rende nella forma impersonale (3<sup>a</sup> pers. sing.) anche il servile.</p>

<ul>
	<li><p>Mihi <b>invidetur</b> a multis. <i>Io vengo invidiato da molti.</i> (lett.: A me si invidia da molti.)</p></li>
	<li><p>Mihi <b>incipit</b> invideri a multis. <i>Comincio a essere invidiato da molti</i>. (lett.: A me si comincia a invidiarsi da molti.)</p></li>
</ul>

<h3>OSSERVAZIONE</h3>

<p><i><b>Parco</b></i> non ha il supino, perciò nelle forme passive composte viene sostituito con <i>tempĕro</i>. Es.: <i>Templis deorum <b>temperatum est</b></i>. (Liv.) «Furono risparmiati i templi degli dèi».</p>

<h2>Verbi costruiti ora con il dativo ora con altro caso</h2>

<p>Ci sono dei verbi che oltre al dativo possono reggere anche altri costrutti. Talora questi verbi assumono significati diversi secondo il caso al quale si accompagnano, altre volte si costruiscono con casi diversi mantenendo però significati affini. I più comuni sono:</p>

<table>
<tr><th rowspan="3">caveo</th> <td>alicui / alicui rei</td> <td>provvedere a qualcuno, a qualcosa (saluti tuae, «alla tua salvezza»)</td></tr>

<tr><td>aliquid / ab aliqua re</td> <td>guardarsi da qualcosa (venenum / a veneno, «dal veleno»)</td></tr>

<tr><td>aliquem / ab aliquo</td> <td>guardarsi da qualcuno (cave canem / a cane, «guàrdati dal cane»)</td></tr>

<tr><th rowspan="4">consulo</th> <td>alicui / alicui rei</td> <td>provvedere a qualcuno, a qualcosa (saluti tuae, «alla tua salvezza»)</td></tr>

<tr><td>aliquem / aliquid</td> <td>consultare qualcuno, qualcosa (oraculum, «l’oracolo»)</td></tr>

<tr><td>in aliquem</td> <td>prendere provvedimenti contro qualcuno (in latrones, «contro i briganti»)</td></tr>

<tr><td>de aliquo / de aliqua re</td> <td>(in latrones, «contro i briganti») deliberare intorno a qualcuno, a qualcosa</td></tr>

<tr><th rowspan="2">incumbo</th> <td>alicui rei</td> <td>dedicarsi a, gettarsi su (gladio, «sulla spada»)</td></tr>

<tr><td>in aliquid</td> <td>applicarsi a (in studium, «allo studio»)</td></tr>

<tr><th rowspan="3">metuo, timeo, vereor</th> <td>alicui</td> <td>temere per qualcuno (<i>patriae, liberis</i>, «per la patria, per i figli»)</td></tr>

<tr><td>aliquem / aliquid</td> <td>temere qualcuno, qualcosa (<i>hostem, mortem</i>, «il nemico, la morte»)</td></tr>

<tr><td>ab aliquo</td> <td>temere (qualcosa) da parte di qualcuno</td></tr>

<tr><th rowspan="2">provideo, prospicio</th> <td>alicui / alicui rei</td> <td>provvedere a qualcuno, a qualcosa (saluti meae, «alla mia salvezza»)</td></tr>

<tr><td>aliquid</td> <td>prevedere qualcosa (<i>grave bellum</i>, «una grave guerra»)</td></tr>

<tr><th rowspan="3">tempero, modĕror</th> <td>alicui rei</td> <td>frenare, mettere un freno, moderare (irae, «l’ira»)</td></tr>

<tr><td>aliquid</td> <td>reggere, governare (rem publicam, «lo Stato»)</td></tr>

<tr><td>ab aliqua re</td> <td>astenersi da (ab iniuria, «da un’offesa»)</td></tr>

<tr><th rowspan="2">tempero, modĕror</th> <td>alicui</td> <td>risparmiare qualcuno (victis, «i vinti»)</td></tr>
<tr><td>alicui rei</td> <td>reggere, guidare (navi, «la nave»)</td></tr> 

<tr><th rowspan="2">vaco</th> <td>alicui rei</td> <td>dedicarsi a (agriculturae, «all’agricoltura»)</td></tr>
<tr><td>ab aliqua re</td> <td>essere esente, libero da (a culpa, «da colpa»; a muneribus publicis, «da incarichi pubblici»)</td></tr>
</table>

<section>
<a href="dativo.html">&#171;Dativo</a>
<a href="index.html">Index</a>
<a href="dat_composti_eccellenza.html">Dativo con verbi composti &#187;</a>
</section>

</div>

</body>
</html>
