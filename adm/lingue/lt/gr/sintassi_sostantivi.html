<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Particolarità sintattiche dei sostantivi"/>
  <title>Particolarità sintattiche dei sostantivi</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>

<div class="content">

<h1>Particolarità sintattiche dei sostantivi</h1>

<p>La lingua latina presenta alcune particolarità sintattiche nell’uso dei <b>sostantivi</b>, degli <b>aggettivi</b>, dei <b>pronomi</b>e degli <b>avverbi</b>, a cui in parte si è già accennato nelle varie sezioni della Morfologia, ma che per comodità didattica presentiamo raggruppate e trattate in modo più approfondito in questo capitolo.</p>

<h2>Il concreto al posto dell’astratto</h2>

<p>La lingua latina tende a preferire l’uso di sostantivi concreti o di locuzioni verbali, che la lingua italiana in genere rende con sostantivi astratti, come nei seguenti casi:</p>

<ul>
	<li><p>per indicare <b>età, cariche</b> e <b>uffici</b>: <i>Cato <b>senex</b></i>, «Catone nella vecchiaia»; <i>Cicero <b>consul</b></i>, «Cicerone nel consolato»; <i>post me <b>consulem</b></i>, «dopo il mio consolato»; <i>Pompeio <b>duce</b></i>, «sotto il comando di Pompeo»; <i>Mario <b>consule</b></i>, «sotto il consolato di Mario»; <i>me <b>praesente</b></i>, «alla mia presenza»; <i>nos iam a <b>pueris</b></i>, «noi fin dalla fanciullezza»;</p>
	
	<ul>
		<li><p>Cato <b>senex</b> historias scribere instituit. (Nep.) <i>Catone nella vecchiaia cominciò a scrivere storie.</i></p></li>
		<li><p>Ingenuis artibus <b>a pueris</b> dediti fuĭmus. (Cic.) <i>Fin dalla fanciullezza ci dedicammo alle arti liberali.</i></p></li>
	</ul>
</li>

<li><p>per indicare il <b>nome di una regione</b> o <b>di una città</b>, che viene sostituito con il nome del popolo o dei cittadini: <i><b>Persarum</b> rex</i>, «il re di Persia»; <i><b>Syracusanorum</b> tyrannus</i>, «il tiranno di Siracusa»; <i>usque ad <b>Britannos</b></i>, «fino alla Britannia»;</p>

<ul>
	<li><p>M. Cato adulescentulus versatus est in <b>Sabinis</b>. (Nep.) <i>Marco Catone nell’adolescenza dimorò nella Sabina.</i></p></li>
	<li><p><b>Persarum</b> rex <b>Scythis</b> bellum inferre decrevit. (Nep.) <i>Il re di Persia decise di far guerra alla Scizia.</i></p></li>
</ul>
</li>

<li><p>per indicare i <b>nomi delle scienze</b> o <b>delle arti</b>, che nell’uso concreto vengono sostituiti con i nomi dei cultori di esse;</p>

<ul>
	<li><p>Totos se alii <b>ad poetas</b>, alii ad <b>geomĕtras</b>, alii ad <b>musicos</b> contulerunt. (Cic.) <i>Alcuni si dedicarono tutti alla poesia, altri alla geometria, altri alla musica.</i></p></li>
</ul>
</li>

<li><p>per indicare <b>datazioni relative</b>; in questo caso il latino usa <b>locuzioni verbali</b> formate con participi, gerundi, gerundivi, proposizioni infinitive o di altra natura, per rendere concetti che non hanno o di cui non è in uso il termine corrispondente: <i>ab urbe <b>condĭta</b></i>, «dalla / dopo la fondazione di Roma»; <i>post reges <b>exactos</b></i>, «dopo la cacciata dei re»; <i>ab <b>expulsis</b> regibus</i>, «dalla cacciata dei re»; <i>ante / post Christum <b>natum</b></i>, «prima della / dopo la nascita di Cristo»; <i>credere Deum <b>esse</b></i>, «credere nell’esistenza di Dio»; <i>credo animos <b>immortales esse</b></i>, «credo nell’immortalità dell’anima»; <i>in <b>obsidenda</b> urbe</i>, «nell’assedio della città».</p>

<ul>
	<li><p>Legati petebant ut captivi redderentur. <i>I messaggeri chiedevano la restituzione dei prigionieri.</i></p></li>
	<li><p>Romae esse miserrimum est. (Cic.) <i>Il soggiorno a Roma è una cosa molto triste.</i></p></li>
	<li><p>Regnatum (est) Romae ab condĭta urbe ad liberatam annos ducentos quadraginta quattuor. (Liv.) <i>A Roma si ebbe il governo regio, dalla fondazione della città alla sua liberazione, per 244 anni.</i></p></li>
</ul>
</li>
</ul>

<p>Connesso con l’esigenza di rendere concreta l’espressione è anche l’uso frequente in latino di un <b>sostantivo in genitivo</b>, che può essere reso in italiano con un aggettivo: <i>exercitus <b>hostium</b></i>, «l’esercito nemico»; <i><b>corporis</b> vires</i>, «le forze fisiche»; <i><b>animi</b> vis</i>, «la forza morale»; <i>laetitia / dolor <b>omnium</i></b>, «la gioia / il dolore universale»; <i><b>vulgi</b> opinio</i>, «l’opinione pubblica»; litterarum studia, «gli studi letterari»; <i><b>historiae</b> fides</i>, «la fedeltà storica» ecc. Per lo stesso motivo, è frequentissimo pure l’uso del <b>sostantivo <i>res</i></b> per rendere concreto un nome astratto: <i><b>res</b> manifestae</i> (Phaedr.), «l’evidenza»; <i><b>rerum</b> repugnantia</i> (Cic.), «la contraddizione»; <i>ficta <b>rerum</b></i> (Hor.), «le invenzioni»; <i><b>res</b> ficta... <b>res</b> vera</i>, «la finzione... la realtà»; <i><b>rerum</b> copia</i>, «l’abbondanza»; <i><b>res</b> secundae</i>, «la fortuna»; <i><b>res</b> adversae</i>, «la sfortuna»; <i><b>rerum</b> natura</i>, «la natura», «l’universo» ecc.</p>

<h2>Il singolare invece del plurale</h2>

<p>Il latino usa spesso il singolare <b>collettivo</b> per indicare un’intera categoria di persone, specie popoli, militari, mestieri e professioni (per es. <i>eques</i>, «i cavalieri»; <i>pedes</i>, «i fanti»; <i>Poenus</i>, «i Cartaginesi»; Romanus, «i Romani» ecc.), di animali o piante (per es. <i>equus</i>, «i cavalli»; <i>faba</i>, «le fave»; frumentum, «i cereali» ecc.) o di cose (per es. <i>vestis</i>, «gli abiti»; <i>aurum, argentum</i>, «gli oggetti d’oro, d’argento»).</p>

<ul>
	<li><p><b>Eques</b> usque ad castra (hostes) pavidos egit. (Liv.) <i>I cavalieri inseguirono i nemici impauriti fino all’accampamento.</i></p></li>
	<li><p>Matronae <b>aurum</b> et omnia ornamenta sua in aerarium detulerunt. (Liv.) <i>Le matrone portarono all’erario gli oggetti d’oro e tutti i loro ornamenti.</i></p></li>
</ul>

<h2>Il plurale invece del singolare</h2>

<p>In latino si usa comunemente il <b>plurale</b>, invece del singolare italiano, quando un sostantivo è riferito a <b>una pluralità di persone o cose</b>.</p>

<ul>
	<li><p>Manent <b>ingenia</b> senibus. (Cic.) <i>Rimane l’ingegno nei vecchi.</i></p></li>
	<li><p>Milites <b>gladios</b> strinxerunt. (Caes.) <i>I soldati sguainarono la spada.</i></p></li>
</ul>

<p>Talvolta, il latino usa il plurale di nomi astratti per indicare le varie specie del nome stesso: <i><b>mortes</b></i>, «le varie specie di morte»; <i><b>timores</b></i>, «le diverse forme di paura»; <i><b>fortitudines</b></i>, «le prove di eroismo» ecc.</p>

<section>
<a href="osservazioni_complementi_luogo.html">&#171; Osservazioni sui complementi di luogo</a>
<a href="index.html">Index</a>
<a href="sintassi_aggettivi.html">Particolarità sintattiche degli aggettivi &#187;</a>
</section>

</div>

</body>
</html>
