<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Uso verbale dell’infinito in proposizioni dipendenti"/>
	<title>Uso verbale dell’infinito in proposizioni dipendenti</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Domus</a></li>
		<li><a class="navbar" href="index.html">Grammatica</a></li>
	</ul>   
</nav>
   
<article>

<h1>Uso verbale dell’infinito in proposizioni dipendenti</h1>

<h2>La proposizione infinitiva</h2>

<p>La proposizione infinitiva è una subordinata avente il soggetto in accusativo e il verbo all’infinito; La proposizione infinitiva latina è una proposizione che compie la funzione logica di soggetto (in questo caso il verbo della proposizione da cui dipende è impersonale) o di complemento oggetto del verbo della proposizione reggente; <br>Cominciamo con un esempio</p>

<div class="eq">
<p><b>Adnuere te video</b><br>
Vedo che tu acconsenti &emsp;lett. «Vedo te acconsentire»</p>
</div>

<p>Il verbo della proposizione principale è <i>video</i>, «io vedo», da cui diepende una subordinata oggettiva, con funzione, cioè di complemento oggetto del verbo <i>video</i>. Il verbo dell'infinitiva è l'infinito <i>adnuere</i>, «annuire, acconsentire», e il suo soggetto è <i>te</i>, caso accusativo del pronome di seconda persona singolare <i>tu</i>.</p>

<p>La proposizione infinitiva che svolge la funzione di soggetto si chiama <b>infinitiva soggettiva</b>, mentre quella che svolge la funzione di complemento oggetto si chiama i<b>nfinitiva oggettiva</b>. </p>

<div class="eq">
<p>Constat Homerum caecum fuisse<br>Si sa che Omero fu cieco (proposizione infinitiva con funzione di soggetto).</p>
</div> 

<div class="eq">
<p>Dicunt Homerum caecum fuisse<br>Dicono che Omero fu cieco (complemento oggetto).</p>
</div>

<p>Esistono alcune infinitive che hanno la funzione di esplicitare qualcosa che viene anticipato da un elemento contenuto nella reggente (nome, pronome, avverbio). Esse si definiscono per questo dichiarative e <b>epesegetiche</b> ( esplicative).</p>

<div class="eq">
<p>Hoc unum sentio, nisi in bonis amicitiam esse non posse. <br>Questo anzitutto io penso, che l'amicizia non può esistere se non fra persone per bene ( dichiarativa)</p>
</div>

<p>Sulla base di quanto affermato, si ha</p>

<ul>
	<li><p>infinitiva soggettiva: Constant [impersonale] te erravisse;</p></li>
	<li><p>infinitiva oggettiva: Omnes sciunt [sogg.espresso] te erravisse;</p></li>
	<li><p>infinitiva epesegetica: Omnes hoc [hoc = prolettico] putant, te erravisse.</p></li>
</ul>

<p>Come si può osservare, il soggetto (<i>te</i>), in caso accusativo è sempre espresso, anche se in italiano potrebbe essere sottinteso; il verbo è all'infinito perfetto (<i>erravisse</i>), perché l'azione della subordinata avviene prima rispetto a quella della reggete.</p>

<p>Per distinguere una subordinata soggettiva, basta verificare che la proposizione principale non abbia soggetto e abbia un verbo personale (si dice, è necessario, sembra). Se la principale ha soggetto (anche sottointeso) e ha un verbo transitivo la subordinata sarà oggettiva.</p>

<p>Un altro esempio</p>

<div class="eq">
<p><b>Credo te esse bonum</b><br>
</div>

<p><b>Credo</b> = principale; “credo” è transitivo”, di conseguenza cercherò un oggetto, domandandomi “Cosa “credo”?<br> La risposta sarà che quel che “credo” è “te esse bonum” (che è dunque il suo oggetto, tanto più che è tutto in accusativo, e poiché è una frase la chiamerò oggettiva). Per cui:</p>

<div class="eq">
<p><b>Credo</b> = principale<br>
<b>te esse bonum</b> = oggettiva (I grado) = “Credo / che tu sia buono”.</p>
</div>

<p>Ora osserviamo meglio come è fatta l’infinitiva, che posso interpretare in due modi:</p>

<ol type="a">
	<li><p>il predicato  nominale  <b>esse bonum</b> è all’infinito, il suo soggetto è te, in accusativo: dunque, soggetto in accusativo, predicato all’infinito, ogni elemento riferito al soggetto (attributi, apposizioni, parti nominali del predicato) in accusativo: questa costruzione è nota anche con il nome ACCUSATIVO PIÙ INFINITO.</p></li>

	<li><p>posso  però  interpretare  la  frase  anche  così: <b>Credo</b> = predicato  verbale; ego = soggetto sottinteso; <b>te</b> = oggetto; <b>esse  bonum</b> = compl. predicativo dell’oggetto (e l’origine del costrutto deve essere stata proprio questa). </p></li>
</ol>

<p>Verifichiamo con un altro esempio:</p>

<div class="eq">
<p><b>Milites animosos fuisse Caesar putat</b></p>
</div>

<p>Prima di tutto vedo che ci sono due predicati e dunque devono esserci due proposizioni, che divido: Milites animosos fuisse / Caesar putat. La principale non può che essere <b>Caesar putat</b> (“Cesare ritiene”) perché ‘si regge’ da sola. L’altra proposizione è all’infinito con l’accusativo. Dunque, “Cesare  ritiene”.  Cosa  ritiene?  Logicamente,  che Milites  animosos  fuisse = “i  soldati essere stati coraggiosi”. <br>Ricapitoliamo: “Cesare  ritiene i soldati essere stati coraggiosi”, cioè “Cesare  ritiene <b>che</b> i soldati siano stati coraggiosi”. In italiano l’infinitiva è desueta ormai da  secoli  e si traduce con  la congiunzione “che” + indicativo o congiuntivo (a seconda del verbo della reggente) oppure  con la congiunzione “di” + infinito se il suo soggetto è lo stesso della reggente (es. <b>Credo me esse bonum</b> = ‘credo di essere buono’ e non ‘credo che io sia buono’).</p>

<p>Procediamo all’analisi di Milites animosos fuisse Caesar putat.</p>

<ol type="a">
	<li><p>Caesar putat = principale; Milites animosos fuisse = oggettiva di I grado;  oppure</p></li>

	<li><p>Caesar  =  soggetto;   putat =  pred.  verb.; milites = compl.  oggetto;  animosos  fuisse  =  compl. predicativo dell’oggetto.</p></li>
</ol>

<p>Poiché l’infinitiva è una proposizione dipendente, i tre tempi dell’infinito vengono usati con valore relativo in base al rapporto temporale che si vuole stabilire con la reggente.</p>

<p>Dico <b>te diligentem esse</b>. <i>Dico che sei diligente</i>.</p>
<p>Dico <b>te diligentem fuisse</b>. <i>Dico che sei stato diligente</i>.</p>
<p>Spero <b>te diligentem fore</b>. <i>Spero che sarai diligente</i>.</p>

<p>Vediamo alcuni esempi di proposizioni infinitive.</p>

<ul>
	<li><p>Nuntiatum est <b>adesse Scipionem</b> cum legionibus. (Caes.) <i>Fu annunciato che Scipione era vicino con le legioni.</i></p></li>
	<li><p><b>Nihil</b> mali <b>accidisse</b> Scipioni puto. (Cic.) <i>Credo che a Scipione non sia accaduto niente di male.</i></p></li>
	<li><p>Amicitiae nostrae <b>memoriam</b> spero <b>sempiternam fore</b>. (Cic.) <i>Spero che il ricordo della nostra amicizia sarà eterno.</i></p></li>
</ul>

<h4>OSSERVAZIONI</h4>

<ol>
	<li><p>Anche in latino talvolta il soggetto dell’infinitiva si può trovare omesso, quando si ricava facilmente dal contesto, specialmente nella lingua familiare e poetica e negli autori postclassici. Il soggetto manca, inoltre, quando il verbo dell’infinitiva è impersonale, come nella perifrastica passiva. Es.: <i>Sanguine <b>pluisse</b> senatui nuntiatum est.</i> (Cic.) «Fu riferito al senato che era piovuto sangue». <i>Caesar non <b>exspectandum (esse)</b> sibi statuit.</i> (Caes.) «Cesare giudicò che non doveva aspettare».</p></li>
	
	<li><p>Quando il soggetto di un’infinitiva è rappresentato da un pronome di <b>3<sup>a</sup> persona</b>, si rende con <i><b>eum, eam, eos, eas</b></i> se il soggetto dell’infinitiva è diverso da quello della reggente, con il riflessivo se quando vi è identità di soggetto. Es.: <i>Pompeius <b>eum</b> adpropinquare cognovit</i>. (Caes.) «Pompeo venne a sapere che egli si stava avvicinando»; con identità di soggetto, invece: <i>Helvetii angustos <b>se</b> fines habere arbitrabantur</i>. (Caes.) «Gli Elvezi ritenevano di avere un territorio troppo stretto».</p></li>
	
	<li><p>In proposizioni infinitive di forma attiva può nascere ambiguità di senso per la presenza di due accusativi, quello del soggetto e quello dell’oggetto; in questi casi si volge la frase al passivo. Es.: <i>Te amari ab eo sensi.</i> (Cic.) «Ho capito che egli ti ama»; evitando la forma: Sensi eum te amare, che può significare pure: «Ho capito che tu lo ami».</p></li>
	
	<li><p>Si ricorda che la completiva con l’infinito vuole il nominativo (v. parr. 28.3.1, 28.4, 28.5, 28.2.1) e non l’accusativo: con <b><i>videor</i></b> e con gli altri verbi che ammettono la costruzione personale: <i>dicor, feror, trador, putor, narror, iubeor, vetor, prohibeor, sinor</i> ecc. Es.: <i><b>Amens</b> (mihi) <b>fuisse</b> videor.</i> (Cic.) «Mi sembra di essere stato pazzo». <i>Acilius prudens esse in iure civili putabatur.</i> (Cic.) «Si riteneva che Acilio fosse esperto di diritto civile; con i <b>verbi copulativi</b> (<i>sum, fio</i>) e i <b>verbi appellativi, elettivi, estimativi, effettivi</b> nella <b>forma passiva</b> (<i>appellor, nominor, elĭgor, iudicor</i>), quando sono retti dai verbi servili <i>possum, debeo, soleo, incipio</i> ecc. e l’idea è completata dal nome del predicato o dal predicativo. Es.:<i>Pontianus <b>splendidissimus eques fieri</b> curavit.</i> (Apul.) «Ponziano si preoccupò di diventare un illustrissimo cavaliere». <i>Homerus solus <b>appellari poeta</b> meruit</i>. (Vell.) «Omero solo meritò di essere chiamato poeta»; con i verbi desĭno, <i>desisto, omitto</i> («cessare», «tralasciare»); <i>neglĕgo</i> («trascurare»); <i>cogito, meditor</i> («pensare») ecc. quando sono completati da un infinito in unione con un elemento predicativo Es.: <i>Iam omitto iratus esse.</i> (Cic.) «Ormai cesso di essere adirato».</p></li>
</ol>

<h3>Uso dei tempi dell’infinito nelle proposizioni infinitive</h3>

<p>L’infinitiva richiede una consecuzio temporum.  Come si è detto, i tempi dell’infinito nelle proposizioni infinitive non hanno valore assoluto ma, come quelli di tutte le proposizioni dipendenti, hanno valore relativo, cioè dipendono dal <b>rapporto di contemporaneità, anteriorità</b> o <b>posteriorità</b> rispetto al tempo della proposizione reggente.</p>

<p>Per quanto riguarda l’uso dei tre tempi dell’infinito, in una proposizione infinitiva troviamo:</p>

<ul>
	<li><p>l’<b>infinito presente</b>, quando l’azione è <b>contemporanea</b> all’azione espressa dal verbo della reggente;</p>
	
	<p>Dico te bonum <b>esse</b>. <i>Dico (ora) che sei buono</i> (ora).</p>
	<p>Dicebam te bonum <b>esse</b>. <i>Dicevo (allora) che eri buono</i> (allora).</p>
	<p>Dicam te bonum <b>esse</b>. <i>Dirò (poi) che sei buono</i> (in quel momento).</p>

	<ul>
		<li><p>Tua et mea maxime interest te <b>valere</b>. (Cic.) <i>A te e a me sta molto a cuore che tu stia bene.</i></p></li>
		<li><p>Fama percrebruĕrat pulsum <b>fugere</b> Caesarem. (Caes.) <i>Si era sparsa la voce che Cesare, sconfitto, era in fuga.</i></p></li>
	</ul>

	<h4>OSSERVAZIONE</h4>

	<p>Un infinito presente latino dipendente da un tempo storico si rende col presente indicativo italiano, se l’infinitiva costituisce un enunciato di carattere generale, la cui verità è sempre attuale. Es.: <i>Pherecydes Syrius primus vidit animos <b>esse</b> hominum sempiternos.</i> (Cic.) «Ferecide di Siro intuì per primo che l’anima umana è immortale».</p>
	
</li>

<li><p>l’<b>infinito perfetto</b>, quando l’azione è <b>anteriore</b> all’azione espressa dal verbo della reggente;</p>

<p>Dico te bonum <b>fuisse</b>. <i>Dico (ora) che sei stato buono (prima)</i>.</p>
<p>Dicebam te bonum <b>fuisse</b>. <i>Dicevo (allora) che eri stato buono (prima)</i>.</p>
<p>Dicam te bonum <b>fuisse</b>. <i>Dirò (poi) che sei stato buono (prima)</i>.</p>

<ul>
	<li><p>Intellegitur Pyrrhi bello eum grandem sane <b>fuisse</b>. (Cic.) <i>Si capisce che al tempo della guerra contro Pirro era certo avanzato nell’età.</i></p></li>
	
	<li><p>L. Quinctio Cincinnato nuntiatum est eum dictatorem <b>esse factum</b>. (Cic.) <i>A Lucio Quinzio Cincinnato fu annunciato che era stato fatto dittatore</i>.</p></li>
</ul>

<h4>OSSERVAZIONE</h4>

<p>Con <i><b>memĭni</b></i> e <i><b>memoria teneo</b></i> («ricordare») si ha l’<b>infinito presente</b>, invece del perfetto, quando chi ricorda riferisce un fatto del passato a cui era presente, che la memoria rappresenta come in via di svolgimento, o ripetuto, o abituale. Es.: <i>Tum me regem <b>appellari</b> a vobis <b>memĭni</b></i>. (Liv.) «Mi ricordo che allora mi chiamavate re». <i><b>Memĭni</b> Catonem mecum et cum Scipione <b>disserĕre</b></i>. (Cic.) «Ricordo che Catone soleva discutere con me e con Scipione». Negli altri casi, anche <i>memĭni</i> segue le regole generali.</p>

</li>

<li><p>l’<b>infinito futuro</b>, quando l’azione è <b>posteriore</b> all’azione espressa dal verbo della reggente.</p>

	<p>Spero te bonum <b>fore</b>. <i>Spero (ora) che tu sarai buono</i> (poi). </p>
	<p>Sperabam te bonum <b>fore</b>. <i>Speravo (allora) che tu saresti stato buono</i> (poi).</p>
	<p>Sperabo te bonum <b>fore</b>. <i>Spererò (poi) che tu sarai buono</i> (in seguito).</p>

	<ul>
		<li><p>Germani se <b>fore</b> tutiores arbitrantur. (Caes.) <i>I Germani credono che saranno più sicuri.</i></p></li>
		<li><p>Labienus iurat se eum non <b>deserturum (esse)</b>. (Caes.) <i>Labieno giura che non lo abbandonerà.</i></p></li>
	</ul>

<p>L’espressione del rapporto di posteriorità con l’infinito futuro, per rendere l’idea del futuro semplice o con costrutti alternativi, per rendere l’idea del futuro anteriore, presenta in latino delle particolarità che meritano di essere approfondite.</p>
</li>
</ul>

<h2>La proposizione infinitiva soggettiva</h2>

<p>La proposizione infinitiva ha valore di <b>soggetto</b> dopo:</p>

<ul>
	<li><p>le <b>espressioni impersonali</b> costituite da una voce del verbo <i><b>sum</b></i> in unione con un <b>aggettivo neutro</b> (<i>iustum est, verum est, aequum est, turpe est, verisimile est</i> ecc.) o con un <b>ostantivo</b> (<i>mos est, lex est, fama est, tempus est, consuetudo est</i> ecc.) o con un <b>genitivo di pertinenza</b> (<i>patris est, consulis est</i> ecc.);</p>
	
	<ul>
		<li><p><b>Vos aequum est</b> clare <b>plaudĕre</b>. (Plaut.) <i>È giusto che applaudiate calorosamente.</i></p></li>
		<li><p><b>Est adulescentis</b> maiores natu <b>vereri</b>. (Cic.) <i>È dovere dei giovani rispettare gli anziani.</i></p></li>
	</ul>
</li>
	
	<li><p>i <b>verbi impersonali</b>: <i>constat, oportet, decet, dedĕcet, convĕnit, expĕdit</i> («conviene»), <i>placet, licet, interest, necesse est, opus est</i>, e le forme passive dei verba sentiendi e declarandi, usate impersonalmente: <i>traditum est, nuntiatum est, intellegĭtur, intellĕgi potest, dici potest.</i></p>
	
	<ul>
		<li><p>Omnibus bonis <b>expĕdit salvam esse rem publicam</b>. (Cic.) <i>A tutti i buoni conviene che lo Stato sia salvo.</i></p></li>
		<li><p>Romam <b>erat nuntiatum</b> fracto animo <b>fugisse Antonium</b>. (Cic.) <i>A Roma era stato annunciato che Antonio era fuggito con l’animo abbattuto.</i></p></li>
	</ul>

</li>
</ul>
	
<h4>OSSERVAZIONI</h4>

<ol>
	<li><p>Con alcune espressioni, come <i>mos est, lex est, verisimile est</i>, e molte altre indicate dal vocabolario, accanto all’accusativo con l’infinito si può avere la costruzione con <i>ut</i> o <i>ne</i> e il congiuntivo. Es.: <i><b>Mos erat ut</b> duos <b>haberent</b> semper reges</i>. (Nep.) «C’era l’usanza che avessero sempre due re».</p></li>
	
	<li><p>Con oportet, necesse est accanto all’accusativo con l’infinito si può trovare anche il congiuntivo senza ut. Es.: <i>Faber haec <b>faciat</b> oportet</i>. (Cato). «È bene che il costruttore faccia questo».</p></li>
	
</ol>

<h2>La proposizione infinitiva oggettiva</h2>

<p>La proposizione infinitiva ha valore di <b>oggetto</b> dopo:</p>

<ul>
	<li><p>i <i><b>verba dicendi</b></i> o <i><b>declarandi</b></i>, che cioè implicano l’enunciazione di un proprio giudizio, cognizione, proposito, come <i>dico, aio, adfirmo, confirmo</i> («dire», «affermare»); <i>nego</i> («dire che non»); <i>respondeo</i> («rispondere»); <i>confitĕor</i> («confessare»); <i>nuntio, scribo</i> («annunciare», «scrivere»); <i>minor, minĭtor</i> («minacciare»); <i>iuro</i> («giurare») ecc.;</p>
	
	<ul>
		<li><p><b>Dico</b> providentiā deorum <b>omnes</b> mundi <b>partes</b> et initio <b>constitutas esse</b> et omni tempore administrari. (Cic.)<i>
Dico che tutte le parti dell’universo furono create in origine e sono governate in ogni momento dalla provvidenza divina.</i></p></li>

	<li><p><b>Scribis te</b> ad me <b>venturam (esse)</b>. (Cic.) <i>Mi scrivi che verrai da me.</i></p></li>
	</ul>
	
	</li>
	
	<li><p>i <i><b>verba sentiendi</b></i>, che cioè esprimono una sensazione, un’opinone, una percezione, come <i>sentio, animadverto</i> («sentire»,  «accorgersi»); <i>accipio, comperio</i> («apprendere», «venire a sapere»); <i>intellĕgo, cognosco</i> («intendere», «conoscere»); <i>arbĭtror, censeo, credo, puto, iudico</i> («stimare», «credere», «giudicare»); <i>spero, despēro</i> («sperare», «disperare»); <i>fido, confido, diffido</i> ecc.;</p>
	
	<ul>
		<li><p>Caesar per exploratores <b>compĕrit Suebos</b> se in silvas <b>recepisse</b>. (Caes.) <i>Cesare venne a sapere tramite gli esploratori che gli Svevi si erano ritirati nelle selve.</i></p></li>
		
		<li><p>Caesar <b>animadvertit</b> undĭque <b>se</b> strictis pugionibus <b>peti</b>. (Svet.) <i>Cesare si accorse di essere assalito da ogni parte con i pugnali sguainati.</i></p></li>
	</ul>
	
	</li>
	
	<li><p>i <i><b>verba voluntatis</b></i>, che esprimono una volontà, un ordine, un divieto, come <i>volo, nolo, malo, cupio, opto, avĕo, studeo, expĕto, iubeo, veto, prohibĕo, statuo, constituo, decerno</i> ecc.;</p>
	
	<ul>
		<li><p>Illud quoque <b>te cognoscere avemus</b>. (Lucr.) <i>Desideriamo che tu conosca anche quella cosa.</i></p></li>
		<li><p>Quis tyrannus <b>miseros lugēre vetuit</b>? (Cic.) <i>Quale tiranno proibì agli infelici di mostrare il loro dolore?</i></p></li>
	</ul>
	
	</li>
	
	<li><p>i <i><b>verba affectuum</b></i>, che indicano uno stato d’animo o la sua manifestazione, come <i><b>gaudeo, laetor</b></i> («godere», «rallegrarsi»); <i>glorior, miror, admīror</i> («gloriarsi», «meravigliarsi»); <i>doleo, queror, conquĕror</i> («lamentarsi», «dolersi»); <i>vix, aegre, moleste fero</i> («sopportare a stento, a malincuore»).</p>
	
	<ul>
		<li><p><b>Gaudes me permansisse</b>. (Cic.) <i>Sei contento che io sia rimasto.</i></p></li>
		<li><p>Epicurus <b>gloriabatur se</b> magistrum <b>habuisse</b> nullum. (Cic.) <i>Epicuro si gloriava di non aver avuto nessun maestro.</i></p></li>
	</ul>
</li>

</ul>

<h4>OSSERVAZIONI</h4>

<ol>
	<li><p>Alcuni di questi verbi si costruiscono anche con <i>ut</i> o <i>ne</i> e il congiuntivo. Es.: <i>Optavit <b>ut</b> in currum patris <b>tolleretur</b></i>. (Cic.) «Chiese di salire sul cocchio del padre»; oppure con il congiuntivo senza ut. Es.: Optavi peteres caelestia sidera tarde. (Ov.) «Desiderai che tardi te ne andassi in cielo».</p></li>
	
	<li><p>Con quasi tutti i verba affectuum, oltre a un’infinitiva oggettiva, si può avere una proposizione col <i>quod</i> dichiarativo-causale. Es.: <i>Mirari se aiebat, <b>quod</b> non <b>ridēret</b> haruspex, haruspicem cum vidisset.</i> (Cic.) «Affermava di stupirsi che un aruspice non ridesse quando vedeva un altro aruspice».</p></li>
	
	<li><p>Con i <i>verba voluntatis</i>, se c’è <b>identità di soggetto</b> tra la proposizione reggente e la completiva all’infinito, oltre all’infinitiva oggettiva si può avere anche l’infinito semplice in funzione di oggetto, con gli elementi predicativi in nominativo (<i>Volo <b>me esse clementem</b></i>, Cic.; <i>Volo <b>esse liber</b></i>, Plaut.); quando c’è <b>diversità di soggetto</b>, oltre all’infinitiva oggettiva si può avere anche la costruzione con il congiuntivo, di solito senza <i>ut</i>. Es.: <i>Nolo accusator in iudicium potentiam <b>affĕrat</b></i>. (Cic.) «Non vorrei che l’accusatore portasse nel processo il peso della sua potenza politica».</p></li>
</ol>

<h3>Osservazioni sui verbi completati da un’infinitiva oggettiva</h3>

<p>I verbi che hanno dopo di sé l’accusativo con l’infinito possono reggere anche costrutti diversi dall’infinitiva oggettiva, generalmente indicati dal vocabolario. Vediamo le costruzioni più comuni.</p>

<li><p>I verbi che esprimono una <b>percezione fisica</b>, come <i><b>audio</b></i> e <i><b>video</b></i> (meno frequentemente <i>animadverto, aspicio, conspicio, invenio, cerno</i> ecc.), hanno dopo di sé l’accusativo con l’infinito, se indicano genericamente un’azione in sé; hanno invece il participio presente con valore predicativo, se si vuole mettere in risalto che l’azione che si sta vedendo o ascoltando è concomitante con l’atto del vedere o dell’ascoltare.</p>

	<ul>
		<li><p>Pausanias <b>audivit Argilium confugisse</b> in aram. (Nep.) <i>Pausania sentì (dire) che Argilio si era rifugiato sull’altare.</i></p></li>
		<li><p><b>Catonem vidi</b> in bibliotheca <b>sedentem</b>. (Cic.) <i>Vidi che Catone era seduto (Catone mentre stava seduto) in biblioteca.</i></p></li>
	</ul>
	</li>

<li><p>I verbi <i><b>statuo, constituo, decerno</b></i>, nel senso di «deliberare», «stabilire», si costruiscono con l’<b>infinito semplice</b>, se il soggetto della dipendente coincide con quello della reggente; con <i><b>ut</b></i> o <i><b>ne</b></i> e il congiuntivo, se le due proposizioni hanno soggetti diversi; col <b>gerundivo</b>, con o senza <i>esse</i>, se la dipendente esprime idea di necessità o di futuro.</p>

	<ul>
		<li><p>Caesar in Haeduos <b>proficisci statuit</b>. (Caes.) <i>Cesare decise di partire verso il territorio degli Edui.</i></p></li>
		
		<li><p>Galli <b>statuunt ut</b> decem milia hominum in oppidum <b>submittantur</b>. (Caes.) <i>I Galli stabiliscono che siano mandati nella città diecimila uomini.</i></p></li>
		
		<li><p>Caesar <b>statuit exspectandam (esse)</b> classem. (Caes.) <i>Cesare stabilì di aspettare (= che si dovesse aspettare) la flotta.</i></p></li>
	</ul>

	</li>

	<li><p>I verbi <i><b>iubeo</b></i> («comandare»), <i><b>veto</b></i> («vietare»), <i><b>prohibeo</b></i> («proibire») e anche <i><b>sino, patior</b></i> («permettere») si costruiscono con l’accusativo della persona a cui si comanda, si vieta o si permette, e l’infinito attivo del verbo dipendente; se però non è espressa la persona a cui si comanda, si vieta o si permette, vogliono l’infinito passivo.</p>

	<ul>
		<li><p><b>Iubet nos</b> Pythius Apollo <b>noscere</b> nosmet ipsos. (Cic.) <i>Apollo Pizio ci comanda di conoscere noi stessi.</i></p></li>
		<li><p>Caesar portas <b>claudi iussit</b>. (Caes.) <i>Cesare ordinò di chiudere le porte.</i></p></li>
	</ul>

<h4>OSSERVAZIONE</h4>

<p>Quando <i>iubeo</i> significa «decretare», «deliberare», ed è riferito a deliberazioni del popolo, del senato, dei magistrati, si costruisce con <i><b>ut</b></i> o <i><b>ne</b></i> e il congiuntivo. Es.: <i>Populus Romanus iussit, <b>ut</b> Sullae voluntas esset pro lege</i>. (Cic.) «Il popolo romano decretò che la volontà di Silla fosse legge».</p>

<ul>
	<li><p>I <i><b>verba dicendi, sentiendi</b></i> e <i><b>declarandi</b></i> quando esprimono una constatazione («dico che...») sono seguiti da una proposizione oggettiva di tipo enunciativo; se invece hanno senso volitivo, cioè si esprime con essi una volontà, un ordine o un desiderio («ti dico di...»), sono seguiti da una proposizione pure oggettiva, ma resa con <i><b>ut</b></i> o <i><b>ne</b></i> e il <b>congiuntivo</b> (completiva volitiva).</p>
	<ul>
		<li><p><b>Dico Sullam</b> a me nullas <b>exspectare</b> opes. (Cic.) <i>Affermo che Silla non si aspetta da me nessun aiuto.</i></p>

		<li><p>Deliberantibus Pythia <b>respondit, ut</b> moenibus ligneis se <b>munirent</b>. (Nep.) <i>A quelli che la consultavano, la Pizia rispose che si difendessero con mura di legno.</i></p></li>
	</ul>
</li>

<li><p>I verbi e le espressioni che significano <b>«sperare»</b>, come <i>spero, despero, confido, spes mihi est, spes me tenet</i>; «minacciare», come <i>minor, minĭtor</i>; «promettere», come <i>promitto, pollicĕor, vovĕo</i> («promettere in voto»), e «giurare», come <i>iuro, iure iurando adĭgo</i> («costringere a giurare»), vogliono di norma l’infinito futuro o <i><b>fore ut</b></i> + il <b>congiuntivo</b>, in quanto l’oggetto di una speranza, di una minaccia e di una promessa è generalmente riferito al futuro, anche se in italiano non viene posto in risalto il rapporto di posteriorità.</p>

<p><b>Sperat</b> adulescens diu esse se victurum. (Cic.) <i>Il giovane spera di vivere a lungo.</i></p>
<p><b>Spero fore ut contingat</b> id nobis. (Cic.) <i>Spero che ci capiti questo.</i></p>

<p>Quando però l’azione si riferisce chiaramente al presente o al passato, anche questi verbi hanno regolarmente l’<b>infinito presente</b> o <b>perfetto</b>.</p>

	<ul>
		<li><p>Spero te iam <b>valere</b>. (Cic.) <i>Spero che tu ormai stia bene.</i></p></li>
		
		<li><p>Spero me integritatis laudem <b>consecutum (esse)</b>. (Cic.) <i>Spero di aver ottenuto il plauso per l’onestà.</i></p></li>
	</ul>
</li>
</ul>

<h2>La differenza di senso tra l’uso dell’infinito e del congiuntivo</h2>

<p>Alcuni dei verbi e delle espressioni che possono essere completati sia con un’infinitiva sia con una completiva al congiuntivo, generalmente cambiano di significato in base al costrutto da cui sono seguiti. Eccone i principali.</p>

<h4>Suadeo e persuadeo</h4>

<p>Seguiti da un’infinitiva significano «convincere» (che una cosa è o non è). Es.: <i>Tibi iste <b>persuasit</b> virum se bonum <b>esse</b></i>. (Sen.) «Costui ti ha convinto di essere un uomo buono». Seguiti da <i>ut</i> o <i>ne</i> e il congiuntivo significano «persuadere», «esortare», «indurre a» fare una cosa. Es.: <i>Agesilaus <b>persuasit</b> Lacedaemoniis ut exercitus emitterent in Asiam</i>. (Nep.) «Agesilao persuase (indusse) gli Spartani a mandare gli eserciti in Asia».</p>

<h4>Censeo</h4>

<p>Seguito da un’infinitiva significa «pensare», «credere», «ritenere» (che una cosa è o non è). Es.: <i>Thrasybūlus cives civibus <b>parcĕre</b> aequum <b>censebat</b>.</i> (Nep.) «Trasibulo riteneva giusto che i cittadini perdonassero ai cittadini». Se nell’espressione vi è inclusa l’idea del “dovere”, si ha la perifrastica passiva. Es.: <i>Regulus captivos <b>reddendos</b> non censuit</i>. (Cic.) «Regolo espresse il parere che non si dovessero restituire i prigionieri».</p>

<p>Seguito da <i>ut</i> o <i>ne</i> e il congiuntivo significa «proporre», «decretare», «stabilire di / che». Es.: <i>Plerique <b>censebant ut</b> noctu iter <b>facĕrent</b></i>. (Caes.) «I più proponevano di marciare di notte».</p>

<h4>Moneo e admoneo</h4>

<p>Seguiti da un’infinitiva significano «ricordare», «dire», «avvertire» (che una cosa è o non è). Es.: <i>Caesar <b>monuit</b> victoriam in cohortium virtute constare</i>. (Caes.) «Cesare ricordò che la vittoria stava nel valore delle coorti». Seguiti da <i>ut</i> o <i>ne</i> e il congiuntivo significano «esortare», «consigliare» (a fare una cosa). Es.: <i>Rex Themistoclem monuit ut consulĕret sibi.</i> (Nep.) «Il re esortò Temistocle che provvedesse a sé».</p>

<h4>Auctor sum</h4>

<p>Seguita da un’infinitiva significa «narrare», «attestare», «affermare». Es.: <i>Fabius Rusticus auctor est scriptos esse codicillos</i>. (Tac.) «Fabio Rustico afferma che era stato fatto il decreto».</p>

<p>Seguita da <i>ut</i>o <i>ne</i> e il congiuntivo significa «consigliare», «istigare». Es.: <i>Mihi, <b>ut absim</b>, vehementer <b>auctor est</b>.</i> (Cic.) «Mi consiglia caldamente di tenermi lontano».</p>

<h4>Certiorem facio e certior fio</h4>

<p>Seguite da un’infinitiva significano «informare», «far consapevole», «narrare» (che una cosa è o non è). Es.: <i>Caesar <b>certior factus est</b> magnas Gallorum copias convenisse</i>. (Caes.) «Cesare fu informato che si erano radunate ingenti truppe dei Galli».</p>

<p>Seguite da <i>ut</i> o <i>ne</i> e il congiuntivo significano «ammonire», «esortare» (a fare una cosa). Es.: <i>Caesar milites certiores facit, (ut) paulisper intermittĕrent proelium.</i> (Caes.) «Cesare esortò i soldati a sospendere per un po’ il combattimento».</p>

<h3>Proposizioni infinitive usate in funzione dichiarativa</h3>

<p>Proprio come l’infinito semplice, anche la proposizione infinitiva può essere usata in <b>funzione dichiarativa</b> o <b>epesegetica</b>, per chiarire e spiegare un pronome neutro (<i>hoc, id, illud</i>), un avverbio (<i>sic, ita</i>) o un <b>sostantivo</b> della proposizione reggente.

<ul>
	<li><p><b>Hoc</b> primum nobis persuadeamus, <b>neminem</b> nostrum <b>esse</b> sine culpa. (Sen.)  <i>Di questo persuadiamoci in primo luogo, che nessuno di noi è senza colpa.</i></p></li>

	<li><p><b>Illud</b> me movet, in tanta militum paucitate <b>abesse tres legiones</b>. (Cic.) <i>Questo mi preoccupa, cioè che in tanta scarsezza di soldati manchino tre legioni.</i></p></li>
</ul>

<p>Se però la proposizione in funzione dichiarativa, anziché esprimere un giudizio, esprime una volontà, viene introdotta da <i><b>ut</b></i> o <i><b>ne</b></i> e il <b>congiuntivo</b>.</p>

<ul>
	<li><p>Veniam <b>ea condicione, ne</b> quid contra commodum tuum <b>facias</b>. (Plin. Iun.) <i>Verrò alla condizione che tu non faccia niente contro il tuo interesse. </i></p></li>
</ul>

<h2>Dal latino all’italiano</h2>

<p>Una frase del tipo: <i>Puto te esse bonum</i> nell’italiano antico veniva resa: «Penso te essere buono». Questo tipo sintattico è infatti attestato negli autori che scrivono in volgare: «Maravigliossi Alessandro udendo la moglie essere figliuola del re d’Inghilterra» (Boccaccio). Un simile costrutto fu comune fino a tutto il Cinquecento, ma accanto a questo si era già affermato l’uso del “che” dichiarativo, derivato dal quod dichiarativo usato nel latino parlato. Già in epoca classica troviamo esempi di proposizioni completive in cui al costrutto dell’infinitiva si preferisce il quod dichiarativo tipico del parlato: <i>Legati Carteienses renuntiaverunt <b>quod</b> Pompeium in potestatem <b>haberent</b></i>. (B. Hisp.) «I messaggeri di Carteia riferirono che avevano Pompeo nelle loro mani». <i>Scis <b>quod</b> epulum <b>dedi</b></i>. (Petr.) «Sai che ho dato un banchetto».</p>

<p>Tale costrutto si diffuse anche più rapidamente a opera degli autori cristiani, sia perché questi prediligevano le forme colloquiali e popolari dello stile, sia perché, nel tradurre i testi dal greco, incontravano di continuo il costrutto λέγω ὅτι (<i>légo hóti</i>, «dico che»), che veniva reso con il corrispondente latino <i>dico quod</i>. A poco a poco, infine, il <i>quod</i> cominciò ad alternarsi con <i>quia</i> e <i>quoniam</i>. Es.: <i>Scimus <b>quia</b> hic <b>est</b> filius noster</i>. (Vulg.) «Sappiamo che questo è nostro figlio».</p>

<p>In origine, in italiano il “che” ebbe valore di pronome neutro, equivalente a “ciò”, “questo”, e il periodo «penso che tu sei buono» doveva essere sentito come formato da due proposizioni coordinate: «penso che (= questo): tu sei buono». Solo in secondo tempo assunse l’ufficio di congiunzione, per collegare tra loro la proposizione reggente e la sua completiva.</p>



<section aria-label="End">
<a href="infinito.html">&#171;L'infinito</a>
<a href="index.html">Index</a>
<a href="participio_perfetto.html">Infinito &#187;</a>
</section>

</article>

</body>
</html>
