<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Osservazioni sull’uso della forma passiva"/>
  <title>Osservazioni sull’uso della forma passiva</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
 
<div class="content">

<h1>Osservazioni sull’uso della forma passiva</h1>

<p>Solo i verbi transitivi attivi hanno la forma passiva in tutte le persone; i verbi intransitivi attivi hanno il <b>passivo soltanto alla 3<sup>a</sup> persona singolare</b>, con valore impersonale, come anche i verbi transitivi usati con valore assoluto.</p>

<ul>
	<li><p>Tali dum <b>pugnatur</b> modo, lente atque paulatim <b>proceditur</b>. (Caes.) <i>Mentre si combatte in tale modo, si avanza lentamente e a poco a poco.</i></p></li>
	
	<li><p>Acriter <b>pugnatum est</b>. (Caes.) <i>Si combatté aspramente.</i></p></li>
	
	<li><p>Contra Epicurum satis superque <b>dictum est</b>. (Cic.) <i>Contro Epicuro si è già detto fin troppo.</i></p></li>
</ul>

<p>Nei casi appena visti, la forma passiva coincide con la diatesi passiva: i verbi hanno forma e significato passivo. Talvolta, invece, la forma passiva esprime la diatesi media e corrisponde alla forma riflessiva italiana.</p>

<ul>
	<li><p>Aer <b>movetur</b> nobiscum. (Cic.) <i>L’aria si muove con noi.</i></p></li>
</ul>

<p>Hanno forma passiva anche i <b>verbi deponenti</b>, ma il loro significato è attivo. Per rendere il significato passivo di questi verbi si può <b>ricorrere a un altro verbo attivo</b> di significato affine; ad esempio, invece di <i>hortor</i> («esortare») si può usare <i>moneo</i> («ammonire»); invece di <i>populor</i> («saccheggiare»), <i>diripio</i> («portare via») ecc.; oppure si può <b>usare una perifrasi di significato affine</b>, ad esempio costruita con il verbo <i>afficior</i> + l’ablativo di un nome di significato affine a quello del verbo sostituito: <i>admiratione affĭci</i>, «essere ammirato»; <i>oblivione affĭci</i>, «essere dimenticato»; <i>odio affĭci</i>, «essere odiato»; o ancora usare altre perifrasi di significato equivalente: <i>admirationi esse alicui</i>, «essere di ammirazione per qualcuno», cioè «essere ammirato da qualcuno»; in <i>odium alicuius venire</i>, «essere odiato da qualcuno»; <i>in suspicionem alicuius venire/ cadĕre</i>, «cadere in sospetto di qualcuno» ecc.</p>

<h4>OSSERVAZIONI</h4>

<ol>
	<li><p>Alcuni verbi di forma attiva hanno diatesi passiva e sostituiscono la forma passiva di verbi transitivi: <i><b>fio</b></i> («essere fatto»), passivo di <i>facio; <b>pereo</b></i> («andar perduto»), passivo di <i>perdo; <b>vapŭlo</b></i> («essere percosso»), passivo di <i>erbĕro; <b>venĕo</b></i> («essere venduto»), passivo di vendo. Di perdo e di vendo sono in uso soltanto le forme passive <i>perdĭtus</i> e <i>perdendus, vendĭtus</i> e <i>vendendus</i>.</p></li>
	
	<li><p>I verbi deponenti non hanno il passivo impersonale corrispondente a quello dei verbi intransitivi attivi (<i>pugnatur, pugnabatur, pugnatum est </i>ecc.).</p></li>

	<li><p>I verbi deponenti transitivi hanno significato passivo in due sole forme: nel gerundivo (<i>hortandus</i>, «da esortarsi», «che deve essere esortato») e nel supino passivo (<i>hortatu</i>, «a esortarsi»).</p></li>
</ol>

<h2>Il passivo con i verbi servili</h2>

<p>Come abbiamo già visto, sia in latino sia in italiano, ci sono alcuni verbi che si dicono “servili” perché quando sono uniti all’infinito di un altro verbo gli conferiscono una determinazione non accessoria, cioè necessaria per comprenderne il significato nella frase. Quando un’espressione formata da un verbo servile e un infinito deve essere volta in forma passiva, <b>il verbo servile generalmente conserva la forma attiva</b>, mentre l’<b>infinito assume la forma passiva</b>.</p>

<ul>
	<li><p><b>Dici</b> beatus ante obĭtum nemo debet. (Cic.) <i>Nessuno si deve dire beato prima della morte</i> (lett.: <i>nessuno deve essere detto</i>...).</p></li>
	
	<li><p>Animorum nulla in terris origo <b>inveniri potest</b>. (Cic.) <i>Non si può trovare sulla terra nessun principio dell’anima</i> (lett.: <i>non può essere trovato</i>...).</p></li>
</ul>

<p>Solo due verbi servili, <i><b>coepi</b></i> («cominciai») e <i><b>desii</b></i> («cessai»), talvolta si comportano diversamente rispetto alla regola sopra esposta e <b>assumono la forma passiva</b> quando si trovano <b>al perfetto o in uno dei tempi da esso derivati</b> e sono uniti a un verbo di forma e diatesi passiva; si comportano, invece, come gli altri servili quando, pur trovandosi al perfetto o in uno dei tempi da esso derivati, sono seguiti da un <b>infinito di forma passiva ma diatesi media</b>, come <i>movēri</i> («muoversi»), <i>augēri</i> («crescere»), <i>fieri</i> («diventare»), <i>vidēri</i> («sembrare»), <i>erĭgi</i> («elevarsi»); e, come gli altri servili, quando si trovano <b>al presente o in uno dei tempi da esso derivati</b>.</p>

<ul>
	<li><p>Res in senatu <b>agitari coepta est</b>. (Sall.)<i>La questione cominciò a essere dibattuta in senato.</i></p></li>
	<li><p>Veteres orationes a plerisque <b>legi sunt desĭtae</b>. (Cic.) <i>Le antiche orazioni dai più cessarono di essere lette.</i></p></li>
	<li><p>Dolor <b>erĭgi coepit</b>. (Curt.) <i>Il dolore cominciò a prorompere.</i></p></li>
	<li><p>Conventus iam diu <b>fieri desierunt</b>. (Cic.) <i>Le riunioni già da tempo cessarono di avvenire.</i></p></li>
	<li><p>In sole sidera <b>desinunt cerni</b>. (Quint.) <i>Alla luce del sole, si cessa di vedere le stelle.</i></p></li>
</ul>

<p>Il <b>verbo servile</b> assume la <b>forma impersonale</b> (nei tempi del presente la 3<sup>a</sup> pers. sing.) quando è accompagnato dall’<b>infinito passivo impersonale</b> di un verbo intransitivo.</p>

<ul>
	<li><p><b>Pugnari coeptum est</b>. (Liv.) <i>Si cominciò a combattere.</i></p></li>
	<li><p>Iampridem <b>desitum est disputari</b>. (Cic.) <i>Già da un pezzo si cessò di discutere.</i></p></li>
	<li><p>Mihi <b>persuaderi</b> non <b>potest</b>. (Cic.) <i>Non mi si può persuadere.</i></p></li>
</ul>

<section>
<a href="sintassi_verbi_transitivi.html.html">&#171; Particolarità di alcuni verbi di genere transitivo</a></p>
<a href="index.html">Index</a>
<a href="azione_riflessiva.html">L’azione riflessiva &#187;</a>
</section>

</div>

</body>
</html>
