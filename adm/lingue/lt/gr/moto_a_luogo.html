<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Complemento di moto a luogo"/>
  <title>Complemento di moto a luogo</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>

<div class="content">

<h1>Complemento di moto a luogo</h1>

<p>Il complemento di moto a luogo indica <b>il luogo verso il quale ci si dirige</b> o <b>avviene il movimento</b>; dipende da verbi e sostantivi che indicano avvicinamento o movimento verso un luogo, come <i>venio</i> («andare, venire a»), <i>pervenio, convenio, eo, vado, proficiscor</i> («recarsi», «partire per»), <i>curro ecc.; adventus, introĭtus</i> ecc. Generalmente si esprime con <i><b>in + accusativo</b></i>, per indicare l’ingresso in un luogo, <i><b>ad + accusativo</b></i>, per indicare l’avvicinamento a un luogo o il moto verso una persona.</p>

<ul>
	<li><p>Ire <b>in urbem, in agros, in silvas, in Siciliam, in Graeciam...</b> <i>Andare in città, nei campi, nelle selve, in Sicilia, in Grecia...</i></p></li>
	<li><p>Animis hominum reditus <b>in caelum</b> patet. (Cic.) <i>Alle anime degli uomni è aperto il ritorno in cielo.</i></p></li>
	<li><p>Hostes <b>ad flumen Rhenum</b> pervenerunt. (Caes.) <i>I nemici arrivarono al fiume Reno.</i></p></li>
	<li><p>Cupio te <b>ad me</b> venire. (Cic.) <i>Desidero che tu venga da me.</i></p></li>
</ul>

<p>Vi sono però delle <b>particolarità</b> che richiedono altri costrutti. Con i <b>nomi propri di città, villaggio</b> e <b>piccola isola</b>, il complemento di moto a luogo si esprime con l’<b>accusativo semplice</b>.</p>

<ul>
	<li><p>Ire <b>Romam, Mediolanum, Usticam, Rhodum, Athenas, Neapolim...</b> <i>Andare a Roma, a Milano, a Ustica, a Rodi, ad Atene, a Napoli...</i></p></li>
</ul>

<p>Il verbo <i><b>petere</b></i> nel senso di «dirigersi» ha sempre l’accusativo semplice. Es.: <i>petere <b>Romam</b></i>, «dirigersi verso (recarsi a) Roma»; <i><b>petere castra</b></i>, «dirigersi verso l’accampamento». Con i verbi <i><b>scribo</b></i> e <i><b>mitto</b></i> la persona a cui si scrive o si manda può essere espressa sia con <i><b>ad</i> + accusativo</b>, sia col dativo.</p>

<ul>
	<li><p><b>Ad amicum</b> scripsi. (Cic.) <i>Ho scritto all’amico.</i></p></li>
	<li><p>Antea <b>tibi</b> scripsi. (Cic.) <i>Ti ho scritto prima.</i></p></li>
</ul>

<h3>OSSERVAZIONI</h3>

<ol>
	<li><p>Il complemento di moto a luogo espresso con <i><b>in / ad</i> + accusativo</b> può essere rafforzato con gli avverbi <i><b>usque</b></i> e <i><b>versus</b></i> (posposto al complemento), che si rendono in italiano con le locuzioni “alla volta di”, “fino a / in”; i due avverbi si trovano anche con i nomi di città, villaggio e piccola isola, mentre la preposizione, come abbiamo visto, si omette. Es.: <i><b>usque in Pamphyliam</b></i>, «fino in Panfilia»; <i><b>in forum versus</b></i>, «alla volta del foro»; <i><b>Romam versus</i></b>, «verso Roma, alla volta di Roma».</p></li>
	
	<li><p>Si può trovare il complemento di moto a luogo con <i><b>in</i> + accusativo</b> anche in riferimento a una persona per esprimere un sentimento benevolo, oppure ostile: <i>comis <b>in uxorem</b></i> (Hor.), «buono verso la moglie»; <i>populum inflammare <b>in improbos</b></i> (Cic.), «incitare il popolo contro i malvagi».</p></li>
	
	<li><p>In <b>poesia</b> il complemento di moto a luogo si trova talvolta espresso in accusativo semplice o col dativo. Es.: <i><b>Italiam</b> fato profugus <b>Laviniaque</b> venit <b>litora</b></i>. (Verg.) «Per volere del fato, giunse profugo in Italia e alle spiagge lavinie». <i>It clamor <b>caelo</b></i>. (Verg.) «S’alza il clamore al cielo».</p></li>
</ol>

<section aria-label="End">
<a href="stato_in_luogo.html">&#171; Complemento di stato in luogo</a></p>
<a href="index.html">Index</a>
<a href="moto_da_luogo.html">Complemento di moto da luogo &#187;</a>
</section>

</div>

</body>
</html>
