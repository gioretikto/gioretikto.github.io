<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Forme particolari nell’uso dell’accusativo"/>
  <title>Forme particolari nell’uso dell’accusativo</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
   
<div class="content">

<h1>Forme particolari nell’uso dell’accusativo</h1>

<p>Forme particolari di accusativo sono l’accusativo di relazione (o “alla greca”), l’accusativo avverbiale e l’accusativo esclamativo.

<h2>Accusativo di relazione o “alla greca”</h2>

<p>L’accusativo di relazione indica in rapporto a cosa si deve intendere riferito il significato di un <b>aggettivo</b> o di un participio; dipende direttamente da un aggettivo, come <i>saucius</i> («ferito»), <i>liber, nudus, similis</i> o da un <b>participio</b>, come <i>vinctus</i> («legato»), <i>ictus</i> («colpito»), <i>solutus</i> («sciolto»), <i>indutus</i> («rivestito»), <i>cinctus</i> («cinto») ecc.; viene detto anche accusativo “alla greca”, perché è caratteristico della lingua greca.<br> 
In italiano si rende con i complementi di relazione (per lo più in poesia), di limitazione, di modo o di qualità. Si osservino i seguenti esempi:</p>

<ul>
	<li><p>Captivi procedebant, <b>manus</b> (acc.) post terga <b>revincti</b>. I prigionieri avanzavano, legati le mani (compl. di relazione) dietro la schiena. <br> con le mani legate... (compl. di modo). legati nelle / quanto alle mani... (compl. di limitazione).</p></li>

	<li><p>Puella nobis occurrit <b>flava comas</b>. Ci venne incontro una fanciulla bionda i capelli (compl. di relazione). dai / con i capelli biondi (compl. di qualità). bionda nei / quanto ai capelli (compl. di limitazione).</p></li>
</ul>

<h3>OSSERVAZIONE</h3>

<p>Il complemento di relazione italiano, come l’accusativo alla greca da cui deriva, generalmente viene impiegato in poesia. Ne è un esempio il celebre passo «<b>Sparsa le trecce</b> morbide / sull’affannoso petto», tratto dall’Adelchi di Alessandro Manzoni.</p>

<h2>Accusativo avverbiale</h2>

<p>In latino hanno assunto valore avverbiale alcuni aggettivi, pronomi e talvolta sostantivi, irrigiditi nella forma dell’accusativo (spesso neutro). Questo tipo di accusativo non è retto né da verbi, né da preposizioni. Possono essere accusativi avverbiali:</p>

<ul>
	<li><p>gli <b>accusativi neutri</b> di pronomi o aggettivi che indicano quantità, come <i>aliquid</i>, «un po’», «alquanto»; nihil, «per nulla»; <i>multum, paulum</i>, «molto», «poco»; <i>minimum, maximum</i>, «al minimo», «al massimo»; nimium, «troppo»; plerumque, «per lo più» ecc.;</p>
	
	<ul>
		<li><p>Suebi non <b>multum</b> frumento, sed <b>maximam partem</b> lacte atque pecore vivunt. (Caes.) <i>Gli Svevi vivono non molto di frumento, ma soprattutto di latte e di bestiame</i>.</p></li>
		
		<li><p>alcune espressioni correlative, come <i><b>partim... partim</b></i>, «parte... parte», «in parte... in parte»;</p></li>
		
		<ul>
			<li><p>Athenienses sua omnia <b>partim</b> Salamina, <b>partim</b> Troezena deportant. (Nep.) <i>Gli Ateniesi trasportano tutti i loro averi parte a Salamina, parte a Trezene</i>.</p></li>
	</ul>
		
		<li><p>altre <b>espressioni e locuzioni</b>, come <i>magnam, maiorem, maximam partem</i>, «in gran parte», «per la maggior parte», «soprattutto»; <i>id aetatis</i> (= <i>ea aetate</i>), «a quell’età»; <i>id temporis</i> (= <i>eo tempore</i>), «in quel tempo»; <i>id noctis</i> (= <i>ea nocte</i>), «quella notte»; <i>id genus</i> (= <i>eius generis</i>), «di tal genere» ecc.</p>
		
		<ul>
			<li><p>Si potuisset honeste scribere se in balneis cum <b>id aetatis</b> filio fuisse, non praeterisset. (Cic.) <i>Se avesse potuto scrivere con onestà che era stato ai bagni pubblici con un figlio di quell’età, non lo avrebbe tralasciato</i>.</p></li>
		</ul>
</ul>
	
<h2>Accusativo esclamativo</h2>

<p>L’<b>accusativo</b> è usato, da solo o preceduto da interiezioni (<i>o, heu, eheu</i> ecc.), nelle <b>esclamazioni</b> per indicare un sentimento di gioia, dolore, meraviglia, sdegno ecc.; propriamente, costituisce una proposizione abbreviata chiusa da un punto esclamativo.</p>

<ul>
	<li><p>(Heu), <b>me miserum</b>! <i>Oh, me infelice</i>!</p></li>
	<li><p>(O) <b>fallacem</b> hominum <b>spem</b>! (Cic.) <i>Oh, fallace speranza degli uomini!</i></p></li>
</ul>

<h3>OSSERVAZIONE</h3>

<p>L’esclamazione può essere resa in latino anche in altri modi, fra cui i seguenti:</p>

<ul>
	<li><p>con <i><b>ecce, o</b></i> e il <b>nominativo</b>. Es.: <i>Ecce homo</i>! «Ecco l’uomo!». <i>O <b>vir fortis</b></i>! (Ter.) «Che uomo valoroso!»;</p></li>
	<li><p>con <i><b>vae, hei</b></i> e il <b>dativo</b>. Es.: <i>Vae victis</i>! «Guai ai vinti!»;</p></li>
	<li><p>con <i><b>pro, io</b></i> e il <b>vocativo</b>, specialmente rivolgendosi a esseri animati. Es.: <i>Io <b>miselle passer</b></i>! (Catull.) «Oh, povero passerino!». Con <i>pro</i> si ha l’accusativo nell’espressione: <i>Pro deum (gen.) hominumque <b>fidem</b></i>! (Cic.) «In fe’ degli dèi e degli uomini!»;</p></li>
	<li><p>con <i><b>bene</b></i> e l’<b>accusativo</b> o, talvolta, il dativo. Es.: <i>Bene <b>consulem</b></i>! <i>Bene <b>milites victores</b></i>! «Evviva il console! Evviva i soldati vincitori!». <i>Bene <b>vobis</b></i>! (Plaut.) «Alla vostra salute!»; </p></li>
	<li><p>raramente, in poesia, col <b>genitivo</b>. Es.: <i>O <b>nuntii beati</b></i>! (Catull.) «Oh notizia felice!».</p></li>
</ul>
	
<section>
<a href="doppio_accusativo.html">&#171; Doppio accusativo</a>
<a href="index.html">Index</a>
<a href="accusativo_complementi.html">Complementi in accusativo &#187;</a>
</section>

</div>

</body>
</html>
	