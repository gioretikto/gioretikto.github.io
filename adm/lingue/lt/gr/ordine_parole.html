<!DOCTYPE html>
<html>
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Ordine delle parole"/>
    <title>Ordine delle parole</title>
    <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
      
<div class="content">

<h1>Ordine delle parole</h1>

<p>L’ordine delle parole in latino è più libero che in italiano; infatti in latino possiamo dire indifferentemente: Magistra laudat discipulam, oppure: Discipulam laudat magistra. In italiano invece se diciamo: «La maestra loda la scolara» e «La scolara loda la maestra» otteniamo due frasi con significato diverso. In latino la funzione di soggetto (magistra) e di complemento oggetto (discipulam) è indicata dalle desinenze, comunque si trovino disposti questi elementi; in italiano, invece, invertendo l’ordine delle parole si cambia anche il significato della frase. Nella frase latina generalmente si osservano le seguenti norme, che tuttavia non sono rigorose:</p>

<ul>
	<li><p>il verbo va posto alla fine della frase;</p>
		<ul>
			<li><p>Italia paeninsula est. - L’Italia è una penisola.</p></li>
		</ul>
	</li>
	
	<li><p>il genitivo (complemento di specificazione) precede il nome a cui si riferisce;</p>
	<ul>
		<li><p>agricolarum industria - la laboriosità degli agricoltori</p></li>
		<li><p>Romae historia - la storia di Roma</p></li>
	</ul>
	</li>
	
	<li><p>se il nome a cui si riferisce il genitivo è accompagnato da un aggettivo, il genitivo si trova posto fra l’aggettivo e il nome:</p>
	<ul>
		<li><p>magna agricolarum industria - clara Romae historia</p></li>
		<li><p>la grande laboriosità degli agricoltori - la famosa storia di Roma</p></li>
	</ul>
	</li>
	<li><p>se il nome a cui si riferisce il genitivo è accompagnato da una preposizione, il genitivo si può trovare posto fra la preposizione e il nome:</p></li>
	<ul>
		<li><p>in insulae silvis - nelle selve dell’isola</p></li>
	</ul>
</li>
</ul>

<p>Nel tradurre, quindi, spesso si devono disporre le parole in ordine diverso. Infatti, il verbo va portato subito dopo il soggetto, e il genitivo va posposto alla parola che lo segue Es.: <i>Roma in Italia est</i>. «Roma è in Italia». <i>Magistra ancillarum diligentiam laudat</i>. «La maestra loda la diligenza delle ancelle». Nella frase italiana si suggerisce di seguire
questa disposizione:</p>

<div class="eq">
<p>oggetto - predicato - complemento oggetto</p>
</div>

<h3>Dal latino alle lingue europee</h3>

<p>In buona parte delle lingue europee l’ordine delle parole è simile a quello della lingua italiana. In tedesco, invece, la disposizione delle parole segue delle norme rigorose, tra le quali ricordiamo: il verbo sta sempre in seconda posizione (ma in prima posizione può stare un elemento diverso dal soggetto); l’attributo precede sempre il nome; il complemento di termine precede il complemento oggetto (al contrario dell’italiano); i complementi indiretti, quando sono espressi, vengono disposti nella seguente successione: tempo, causa, modo, luogo.</p>

<h3>Il nome che segue le espressioni «c’è», «ci sono»</h3>

<p>Quando il verbo sum significa «esistere», «trovarsi», «appartenere», reso in italiano ad esempio con le forme «c’è», «ci sono», «c’era» ecc., costituisce predicato verbale; il nome che segue a queste forme costituisce il soggetto dell’espressione, e in latino va posto in nominativo. Es.: <i>Hic est magistra</i>. «Qui c’è la / una maestra». In tedesco, invece, l’espressione corrispondente <i>es gibt</i> vuole l’accusativo. Es.: <i>Hier gibt es den / einen Freund</i>. «Qui c’è l’amico / un amico».</p>

<section>
<a href="rotacismo.html">&#171;Mutamenti consonantici: legge delle mute, assimilazione, rotacismo</a>
<a href="index.html">Index</a>
<a href="peculiarities4.html">Peculiarities of the 4th declension &#187;</a>
</section>

</div>

</body>
</html>