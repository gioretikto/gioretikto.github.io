<!DOCTYPE html>
<html lang="it">
<head>
 <meta charset="utf-8">
 <meta name="viewport" content="width=device-width, initial-scale=1.0"> 
 <meta name="description" content="Pronomi e aggettivi determinativi"/>
 <title>Pronomi e aggettivi determinativi</title>
 <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
 
<div class="content">

<h1>Pronomi e aggettivi determinativi</h1>

<p>I <b>determinativi</b> hanno la funzione di <b>determinare</b> un termine cioè di precisare un termine dell'enunciato, senza collocarlo nello spazio o nel tempo come accade, invece, per i <a href="dimostrativi.html">pronomi e aggettivi dimostrativi</a>. Possono essere utilizzati con funzione sia di pronomi sia di aggettivi e anch'essi al nominativo possono essere usati come pronomi personali. I determinativi latini sono:</p>

<ul>
	<li><p><b>ĭs, eă, ĭd</b> &emsp;egli, quello, esso, colui, ciò</p></li>
	<li><b>idem, eădem, idem</b> &emsp;medesimo</p></li>
	<li><b>ipse, ipsa, ipsum</b> &emsp;stesso</p></li>
</ul>

<p>Possono essere utilizzati con funzione sia di pronomi sia di aggettivi e anch’essi al nominativo possono essere usati come pronomi personali.</p>

<table>
<thead>
<th>CASO</th> <th colspan="3">SINGOLARE</th> <th colspan="3">PLURALE</th>
<tr><th></th><th>MASCHILE</th> <th>FEMMINILE</th> <th>NEUTRO</th><th>MASCHILE</th> <th>FEMMINILE</th> <th>NEUTRO</th></tr>
</thead>

<tbody>
<tr><td>NOM.</td> <td>ĭs</td> <td>eă</td> <td>ĭd</td> <td>iī (eī, ī)</td> <td>eae</td> <td>eă</td></tr>
<tr><td>GEN.</td> <td>eius</td> <td>eius</td> <td>eius</td> <td> eōrum</td> <td>eārum</td> <td>eōrum</td></tr>
<tr><td>DAT.</td> <td>eī</td> <td>eī</td> <td>eī</td> <td>iīs (eīs, īs)</td> <td>iīs (eīs, īs)</td> <td>iīs (eīs, īs)</td></tr>
<tr><td>ACC.</td> <td>eŭm</td> <td>eăm</td> <td>ĭd</td> <td>eōs</td> <td>eās</td> <td>eă</td></tr>
<tr><td>ABL.</td> <td>eō</td> <td>eā</td> <td>eō</td> <td> iīs (eīs, īs)</td> <td>iīs ( eīs, īs)</td> <td>iīs (eīs, īs)</td></tr>
</tbody>
</table>

<p>Gli usi sono i seguenti:</p>

<ol>
	<li><p><b>pronome personale non riflessivo di 3<sup>a</sup> persona</b>, corrispondente in italiano ai pronomi «egli», «ella», «lui», «lei», «ciò», (complemento oggetto), «gli, le» (complemento di termine) ecc. </p>
	<ul>
		<li><p><b>Eum</b> video - <b>Lo</b> vedo</p></li>
		<li><p><b>Ei</b> do librum - <b>Gli</b> do un libro</p></li>
		<li><p>Venit ad me Marcus: <b>is</b> mihi litteras dedit - È venuto Marco da me: egli mi ha dato una lettera.</p></li>
		<li><p><b>Cum eo</b> diu dissĕro. - Discuto a lungo <b>con lui</b>.</p></li>
		<li><p><b>Id</b> falsum est. - <b>Ciò</b> è falso.</p></li>
	</ul>
</li>

<li><p><b>Per esprimere il possessivo di 3<sup>a</sup> persona non riflessivo</b>, in luogo di <i>suus, a, um</i> che, come sappiamo, può solo riferirsi al soggetto</p>
			<ul>
			<li><p>Fratrem tuum vidi et <b>filium eius</b> cognovi. - Ho visto tuo fratello e ho conosciuto <b>suo figlio</b> (propr. «il figlio di lui»).</p></li>
		</ul>
</li>

<li><p><b>antecedente di un pronome relativo</b> («colui», «quello»).</p>

	<ul>
		<li><p>ea res quam ego dico (Cicerone) - quella cosa che io dico.</p></li>
		<li><p>Non cognosco <b>eos</b> qui tecum ludunt. - Non conosco <b>coloro / quelli</b> che giocano con te</p></li>
	</ul>
	
</li>

<li><p><b>antecedente di una proposizione consecutiva</b>, in correlazione quindi con la congiunzione <i>ut</i>. In questo caso <i>is, ea, id</i>
 si rende in italiano con «tale», «tanto» o espressioni analoghe.</p>
 <ul>
 	<li><p>Non <b>ii</b> sumus ut fidem verbis tuis tribuamus.- Non siamo tali da prestare fede alle tue parole.</p></li>
 	<li><p>Ea tempora nostra sunt ut ego iis mederi non possim (Cicerone) - I nostri tempi sono tali che io non sono in grado di porvi rimedio.</p></li>
 </ul>
</li>

<li><p>Per anticipare o richiamare un infinito o una proposizione completiva: nel primo caso si dice che ha funzione prolettica, nel secondo che ha funzione epanalettica.</p>

	<ul>
		<li><p><b>Id</b> adfirmo, me verum dixisse. - <b>Questo</b> affermo, che ho detto la verità.</p></li>
		<li><p>Fidem fallĕre, <b>id</b> gravissium est. - Venire meno alla parola data, <b>questo</b> (ciò) è gravissimo.</p></li>
		<li><p>Hoc quaero, num P.Sestium, qua lege accusandum omnino fuisse negas, ea lege condemnari putes oportere? (Cic.) - Questo chiedo: ti pare giusto che si condanni P. Sestio proprio sulla base di quella legge seondo la quale dici che non avrebbe dovuto essere incriminato?. (<i>hoc</i> anticipa la domanda introdotta da <i>num</i>, mentre <i>ea</i> (lege) riprende <i>qua lege</i>, cioè il determinativo riprende e specifica il pronome relativo.</p></li>
		
	<li><p>Può avere <b>valore enfatico</b>, nel senso di «certo» 
		<ul>
			<li><p>Tuus dolor humanus is quidem, sed ... (Cicerone) - «Il tuo dolore è nobile, certo, ma, ..»</p></li>
		</ul>
	</ul>
</li>

<li><p>In unione con la congiunzione <b>et</b> o con l’enclitica <b>-que (isque)</b> può assumere <b>valore aggiuntivo o intensivo</b>
 e significa «e per di più», «e inoltre, e per giunta, per di più».</p>
 <ul>
 	<li><p>Verba iniqua, <b>eaque</b> falsa. - «Parole inique <b>e per di più / inoltre</b> false».</p></li>
 </ul>
 
<p>spesso si trova in unione a <i>quidem</i> e seguito da <i>sed</i></p>
  <ul>
 	<li><p>Non satis copiarum habebat et eas tironum (Bellum Africanum) - «Aveva truppe insufficienti e per di più costituite da reclute»</p></li>
 </ul>
</li>

<li><p><p>Nella locuzione <b>id est</b>, che corrisponde esattamente al nostro «cioè»</p></li>

</ol>

<h3>Osservazioni</h3>

<ol>
	<li><p><b><i>Is</b></i> viene usato come pronome personale, o con valore di dimostrativo («quello»), e come antecedente di un pronome relativo (<i>is qui</i>, «colui che»); si usa inoltre per rendere le forme pronominali «lo», «la», «li», «le», «gli», e per rendere il possessivo «suo» quando ha valore non riflessivo.</p></li>
	<li><p><i><b>Idem</b></i> è composto di <i>is</i> + la particella indeclinabile -<i>dem</i>. Allo stesso modo di is, perciò, al nominativo plurale maschile possiamo avere le forme iidem, eidem (meno frequente) e idem (contratta), e nel dativo e ablativo plurale le forme <i><b>iisdem, eisdem</i></b> (rara) e <i><b>isdem</b></i> (contratta).</p></li>
	<li><p><b><i>Ipse</b></i> è pure composto di <i>is</i> + la particella -pse (da <i>is-pse > ipse</i>); al contrario di idem, però, con <i>ipse</i> resta invariata la parte pronominale i- e si declina la particella -<i><b>pse, -psa, -psum</i></b>.</p></li>
</ol>

<h2>Idem e ipse</h2>

<p><i>Idem, eădem, idem</i> è formato da <i>is, ea, id</i> e dal suffisso invariabile <i>-dem</i> e significa «stesso», «medesimo». <i>Ipse, ipsa, ipsum</i> è formato da <i>is, ea, id</i> e dal suffisso <i>-pse</i> sentito come parte integrante del pronome e significa «stesso», «in persona».</p>

<table>
<thead>
<th>CASO</th> <th colspan="3">SINGOLARE</th> <th colspan="3">PLURALE</th>
<tr><th></th><th>MASCHILE</th> <th>FEMMINILE</th> <th>NEUTRO</th><th>MASCHILE</th> <th>FEMMINILE</th> <th>NEUTRO</th></tr>
</thead>

<tbody>
<tr><td>NOM.</td> <td>īdem</td> <td>eădem</td> <td>ĭdem</td> <td>iīdem</td> <td>eaedem</td> <td>eădem</td></tr>
<tr><td>GEN.</td> <td>eiusdem</td> <td>eiusdem</td> <td>eiusdem</td> <td>eorundem</td> <td>earundem</td> <td>eorundem</td></tr>
<tr><td>DAT.</td> <td>eīdem</td> <td>eīdem</td> <td>eīdem</td> <td>iīsdem</td> <td>iīsdem</td> <td>iīsdem</td></tr>
<tr><td>ACC.</td> <td>eundem</td> <td>eandem</td> <td>ĭdem</td> <td>eōsdem</td> <td>eāsdem</td> <td>eădem</td></tr>
<tr><td>ABL.</td> <td>eōdem</td> <td>eādem</td> <td>eōdem</td> <td>iīsdem</td> <td>iīsdem</td> <td>iīsdem</td></tr>
</tbody>
</table>

<table>
<thead>
<th>CASO</th> <th colspan="3">SINGOLARE</th> <th colspan="3">PLURALE</th>
<tr><th></th><th>MASCHILE</th> <th>FEMMINILE</th> <th>NEUTRO</th><th>MASCHILE</th> <th>FEMMINILE</th> <th>NEUTRO</th></tr>
</thead>

<tbody>
<tr><td>NOM.</td> <td>ipsĕ</td> <td>ipsă</td> <td>ipsŭm</td> <td>ipsī</td> <td>ipsae</td> <td>ipsă</td></tr>
<tr><td>GEN.</td> <td>ipsīus</td> <td>ipsīus</td> <td>ipsīus</td> <td>ipsōrum</td> <td>ipsārum</td> <td>ipsōrum</td></tr>
<tr><td>DAT.</td> <td>ipsī</td> <td>ipsī</td> <td>ipsī</td> <td>ipsīs</td> <td>ipsīs</td> <td>ipsīs</td></tr>
<tr><td>ACC.</td> <td>ipsŭm</td> <td>ipsăm</td> <td>ipsŭm</td> <td>ipsōs</td> <td>ipsās</td> <td>ipsă</td></tr>
<tr><td>ABL.</td> <td>ipsō</td> <td>ipsā</td> <td>ipsō</td> <td>ipsīs</td> <td>ipsīs</td> <td>ipsīs</td></tr>
</tbody>
</table>

<p>Le forme plurali con la doppia i (<b>ii</b>dem, <b>ii</b>sdem) possono presentarsi anche contratte (idem,isdem). Si noti come davanti alla consonante <i>d</i> del suffisso invariabile <i>-dem</i> la <i>m</i> si muti in <i>n</i> (eu<b>n</b>dem, ea<b>n</b>dem, eoru<b>n</b>dem, earu<b>n</b>dem).</p>

<h3>Traduzione e uso di idem e di ipse</h3>

<p><i>Idem e ipse</i> possono corrispondere entrambi all’italiano «stesso», ma con due significati profondamente diversi.</p>

<ul>
	<li><p><i>Idem</i> indica identità con persona o cosa già nota, e corrisponde quindi all’italiano «stesso» nella accezione di «medesimo».</p>
	
	<ul>
		<li><p><b>Eundem</b> librum legímus. Abbiamo letto <b>lo stesso (il medesimo)</b> libro.</p></li>
	</ul>
</li>

<li><p><i>Idem</i> si trova usato spesso come <b>sostantivo neutro</b> col significato di «la stessa cosa», «lo stesso ideale», «lo stesso scopo» ecc. 

<ul>
	<li><p>Idem spectamus.Guardiamo allo stesso scopo.</p></li>
	<li><p>Eădem amamus. Amiamo le stesse cose.</p></li>
</ul>
		
<p>In unione con la congiunzione <b>et</b> o con l’enclitica <b>-que</b> (<b>idemque</b>) può assumere <b>valore aggiuntivo o intensivo</b> e significare «e per di più», «e inoltre».

<ul>
	<li><p>Socrates unam domum <b>eandemque</b> angustam sibi aedificavérat- Socrate si era fatto costruire una sola casa e <b>per di più</b> modesta.</p></li>
</ul>
</li>

<li><p><b>Idem</b> con il significato di «uguale» è spesso seguito da una proposizione comparativa introdotta da ac/atque o dal pronome relativo.</p>

<ul>
	<li><p>Idem sentio ac tu (sentis). Penso la stessa cosa che pensi tu.</p></li>
</ul>

</li>

<li><p><b>Ipse pone in rilievo un termine dell’enunciato</b>. In italiano, oltre che con «stesso», può essere reso anche con avverbi o locuzioni avverbiali come «proprio», «appunto», «persino», «in persona» ecc. 
	
	<ul>
		<li><p>Consul <b>ipse</b> venit. - È arrivato il console <b>stesso</b> (in persona, proprio il console, persino il console ecc.)</p></li>
	</ul>
	
<p>Con funzione di aggettivo <i>ipse</i> può accompagnare non solo sostantivi ma anche <b>altri pronomi personali</b>, in espressioni come: 
<i>ego ipse</i>, «io stesso»; <i>eo ipso die</i>, «proprio in quel giorno» ecc.</p>
	
	<ul>
		<li><p>Nosce te ipsum! - Conosci te <b>stesso</b>
	</ul>
</li>
</ul>

<ul>
	<li><p>Sol cotidie <b>idem</b> atque alius est. Il sole è ogni giorno il medesimo (cioè quello del giorno prima) e diverso.</p></li>
	<li><p>	Ad <b>eundem</b> rivum lupus et agnus venĕrant. Un lupo e un agnello erano venuti al medesimo (comune per entrambi) ruscello.</p></li>
	<li><p><b>Eădem</b> semper dicebat. Diceva sempre le medesime cose. (cioè le cose “già dette” prima)</p></li>
	<li><p><b>Ipse</b> invece ha un valore rafforzativo e mette in evidenza una determinata persona o cosa; viene reso con: «(egli) 	stesso», «proprio (lui)», «(lui) in persona», «perfino (lui)».</p></li>
	<li><p>Xerxes <b>ipse</b> exercitum ducebat. Conduceva l’esercito lo stesso Serse. (Serse “in persona”)</p></li>
	<li><p>Rex <b>ipse</b> prima acie pugnabat. Il re stesso combatteva in prima fila. (“proprio” il re, cosa insolita)</p></li>
	<li><p>Philosophi <b>ipsi</b> ignorant haec. I filosofi stessi ignorano queste cose. (“perfino” i filosofi)</p></li>
</ul>

<h2>Sibi ipse e sibi ipsi</h2>

<p>Spesso <i><b>ipse</b></i> rafforza il pronome riflessivo, e si può trovare concordato col soggetto o col riflessivo. Se <b>concorda col soggetto</b> mette in evidenza “chi” compie l’azione, con esclusione di altri soggetti; se invece <b>concorda col pronome riflessivo</b> mette in risalto “a chi” è rivolta l’azione, con esclusione di altri termini. Per esempio, una frase del tipo: «Il fanciullo si fa male da sé», si può trovare resa:</ul>

<ul>
	<li><p>Puer <b>sibi ipse</b> nocet.</p></li>
</ul>

<p>oppure:</p>

<ul>
	<li><p>Puer <b>sibi ipsi</b> nocet.</p></li>
</ul>

<p>Nella prima forma viene messo in risalto che “il fanciullo stesso” fa del male a sé, non altri lo fa a lui; nella seconda forma viene posto in evidenza che il fanciullo fa del male “a se stesso”, non lo fa ad altri.</p>

<h2>Avverbi di luogo determinativi</h2>

<p>Da <i>is</i>  e da <i>idem</i>  deriva una serie completa di <b>avverbi di luogo</b>.</p>

<table>
<thead>
<tr><th>pronome</th> <th>stato in luogo</th> <th>moto a luogo</th> <th>moto da luogo</th> <th>moto per luogo</th></tr>
</thead>

<tbody>
<tr><td>is, ea, id</td> <td><b>ibi</b>, ivi, lì, là</td> <td>eo, verso là</td> <td>inde, di là</td> <td>ea, per di là</td></tr>
<tr><td>idem, eădem, idem</td> <td><b>ibidem</v>, nello stesso luogo</td> <td><b>eodem</b>, verso lo stesso luogo</td> <td><b>indídem, dallo stesso luogo</td> <td><b>eādem</b>, per lo stesso luogo</td></tr>
</tbody>
</table>

<section>
<a href="possessivi.html">&#171;Aggettivi e pronomi possessivi</a>
<a href="index.html">Index</a>
<a href="relativi.html">Pronomi relativi &#187;</a>
</section>

</div>

</body>
</html>
