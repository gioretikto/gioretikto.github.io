<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Doppio accusativo"/>
  <title>Doppio accusativo</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
   
<div class="content">

<h1>Doppio accusativo</h1>

<p>Si usa chiamare “doppio accusativo” la costruzione di alcuni verbi che reggono due nomi entrambi espressi in caso accusativo, ma con diversa funzione sintattica. </p>

<h2>Accusativo dell’oggetto e del suo predicativo</h2>

<p>I verbi <b>appellativi, elettivi, estimativi</b> ed <b>effettivi</b>, che nella forma passiva hanno il <a href="doppio_nominativo.html">doppio nominativo</a>, nella forma attiva presentano il doppio accusativo, dell’oggetto e del suo predicativo.</p>

<ul>
	<li><p>Athenienses appellaverunt <b>Aristīdem Iustum</b>. <i>Gli Ateniesi chiamarono Aristide il Giusto.</i></p></li>
	<li><p>Romani creaverunt <b>regem Numam Pompilium</b>. <i>I Romani crearono re Numa Pompilio.</i></p></li>
	<li><p><b>Socratem</b> Apollo <b>sapientissimum</b> iudicavit. <i>Apollo giudicò Socrate il più sapiente.</i></p></li>
	<li><p>Quid facit <b>laetas segĕtes</b>? (Verg.) <i>Che cosa rende ricche le messi?</i></p></li>
	<li><p><b>Omnia breviora</b> reddet ordo. (Quint.) <i>L’ordine renderà tutto più conciso.</i></p></li>
</ul>
	
<p>Oltre a questi, anche molti altri verbi possono avere il doppio accusativo, quando sono accompagnati da un nome o un aggettivo in funzione predicativa che ne completa il senso. Tra i principali segnaliamo:</p>

<ul>
	<li><p><i><b>do, trado, pono, appono, accipio, habeo</b></i> ecc.;</p>
	<ul>
		<li><p>Haedui coacti erant <b>obsides</b> dare <b>nobilissimos</b> civitatis. (Caes.) <i>Gli Edui erano stati costretti a dare come ostaggi i più nobili della cittadinanza.</i></p></li>
		<li><p><b>Custodem</b> Tullio <b>me</b> apponĭte. (Cic.) <i>Ponetemi a fianco di Tullio come custode.</i></p></li>
	</ul>
	
	</li>
	
	<li><p><b>invenio, aspicio, animadverto, retineo, dimitto</b> ecc.;</p>
	
	<ul>
		<li><p>Caesar <b>naves paratas</b> invenit. (Caes.) <i>Cesare trovò le navi pronte.</i></p></li>
		<li><p>Caesar <b>Attium incolumem</b> dimisit. (Caes.) <i>Cesare lasciò andare Azzio sano e salvo.</i></p></li>
	</ul>
	</li>
	
	<li><p><b><i>ostendo, praebeo, praesto</i></b> ecc.</p>
	
		<ul>
			<li><p>Dionysius <b>superbum</b> se praebuit. (Cic.) Dionigi si mostrò superbo.</i></p></li>
			<li><p><b>Virum te</b> praebeas. (Cic.) Mòstrati uomo.</p></li>
		</ul>
	</li>
</ul>

<p>Si rendono con il doppio accusativo anche alcune espressioni particolari, come:</p>

<ul>
	<li><p>certiorem facere aliquem (de aliqua re o alicuius rei), «informare / rendere consapevole qualcuno di qualche cosa» (al passivo col <a href="doppio_nominativo.html">doppio nominativo</a>); se la cosa è costituita da un pronome neutro, va pure in accusativo (di relazione);</p>
	
	<ul>
		<li><p>Galli <b>Caesarem</b> de his rebus certiorem faciunt. (Caes.) <i>I Galli informano Cesare di queste cose.</i></p></li>
		<li><p>Amici <b>hoc me certiorem</b> faciunt. <i>Gli amici mi informano di ciò.</i></p></li>
	</ul>
	
	<li><p><i><b>uxorem aliquam ducere</b></i>, «prendere una in moglie», «sposare» (detto dell’uomo).</p>
	
		<ul>
			<li><p>Cicero <b>uxorem</b> duxit <b>Terentiam</b>. <i>Cicerone sposò Terenzia.</i></p></li>
		</ul>
	</li>
</ul>
			
<h2>Accusativo dell’oggetto e del luogo</h2>

<p>Alcuni verbi, già transitivi nella forma semplice, quando sono composti con preposizioni come trans e circum, che reggono l’accusativo, hanno, oltre a quello dell’<b>oggetto</b>, un secondo accusativo, detto “<b>del luogo</b>”; il primo accusativo è retto dal verbo, il secondo è retto dalla preposizione.</p>

<ul>
	<li><p>Caesar <b>copias flumen</b> traduxit. <i>Cesare trasportò le truppe al di là del fiume.</i></p></li>
	<li><p><b>Istum</b> circumduce <b>hasce aedis</b> (= aedes) et conclavia. (Plaut.) <i>Fagli fare il giro della casa e di tutte le stanze.</i></p></li>
</ul>

<h3>OSSERVAZIONE</h3>

<p>L’accusativo del luogo rimane anche nella forma passiva, per la presenza della preposizione nella composizione del verbo: Copiae a Caesare flumen traductae sunt. «Le truppe furono trasportate da Cesare al di là del fiume» (propriamente: Copiae a Caesare trans flumen ductae sunt).

<h2>Accusativo della persona e della cosa</h2>

<p>Alcuni verbi si costruiscono con il doppio accusativo: quello <b>della persona</b> su cui cade l’azione espressa dal verbo (complemento oggetto) e quello <b>della cosa</b> oggetto dell’azione (accusativo di relazione).</p>

<ul>
	<li><p><b>Doceo</b> e <b>celo</b></p>
		<p>I verbi <i>doceo</i>, «insegnare», «istruire», con i suoi composti edoceo, «insegnare bene» e <i>dedoceo</i>, «far disimparare», e <i>celo</i>, «nascondere», reggono l’accusativo della persona a cui si insegna o si nasconde e l’accusativo della cosa insegnata o nascosta.</p>
		
		<ul>
			<li><p>Magister <b>pueros grammaticam</b> docet. <i>Il maestro insegna ai fanciulli la grammatica.</i> cioè: Il maestro istruisce i fanciulli (compl. oggetto) nella grammatica (acc. di relazione).</p></li>
			<li><p>Legati celaverunt <b>populum mortem</b> regis. <i>I messaggeri nascosero al popolo la morte del re.</i></p></li>
			<li><p>Catilina <b>iuventutem mala facinŏra</b> edocebat. (Sall.) <i>Catilina insegnava ai giovani imprese malvage.</i></p></li>
		</ul>
		
<h3>OSSERVAZIONI</h3>

<ol>
	<li><p><i><b>Celo</b></i> è spesso costruito con <i><b>de + ablativo</b></i> in luogo dell’accusativo della cosa. Es.: <i>Legati celaverunt populum <b>de morte</b> regis</i>. « I messaggeri nascosero al popolo la morte del re». Si usa de + ablativo con <i>doceo</i> solo quando significa «informare». Es.: <i>Adherbal senatum de caede fratris docuit</i>. «Adèrbale informò il senato sull’uccisione del fratello».</p></li>

	<li><p><b>Costruzione passiva di doceo e celo</b></p>
	
	<p>Quando si volgono al passivo proposizioni contenenti un doppio accusativo retto da <i>doceo</i> e <i>celo</i>, la persona diventa soggetto della frase e va in nominativo, mentre la cosa può essere espressa in modi diversi. Di doceo e dei suoi composti al passivo si usano solo i participi doctus ed edoctus, usati come aggettivi e costruiti con l’<b>ablativo della cosa</b> (ablativo di limitazione). Es.: <i>Brutus fuit homo et <b>Graecis</b> doctus litteris et <b>Latinis</b></i>. (Cic.) «Bruto fu un uomo istruito e nelle lettere greche e nelle latine». Nelle altre voci doceo viene sostituito con i passivi <i>instituor, erudior, imbuor</i>, che reggono l’ablativo della cosa (ablativo di limitazione): <i>Pueri erudiuntur <b>grammaticā</b> a magistro</i>. «I fanciulli vengono istruiti dal maestro nella grammatica»; oppure con il verbo disco («imparare») in forma attiva: <i>Pueri discunt grammaticam a magistro</i>. «I fanciulli imparano la grammatica dal maestro». Celo nella frase volta al passivo si costruisce con <b>de + ablativo della cosa</b>; se però questa è rappresentata da un pronome neutro, va in accusativo (accusativo di relazione). Es.: <i>Populus de clade exercitus celatus est</i>. «Al popolo fu nascosta la sconfitta dell’esercito» (lett.: «Il popolo fu tenuto all’oscuro sulla sconfitta dell’esercito»). <i><b>Id Alcibiădes</b> diutius celari non potuit</i>. (Nep.) «Ad Alcibiade non si poté nascondere più a lungo ciò» (lett.: «Alcibiade non poté essere tenuto all’oscuro più a lungo riguardo a ciò»).</p>

	<li><p>I verbi che significano «chiedere»</p>
	
	<p>I verba rogandi <i>posco</i>, «chiedere», <i>reposco</i>, «richiedere», e <i>flagito</i>, «chiedere con insistenza», reggono l’accusativo della persona a cui si chiede e l’accusativo della cosa chiesta.</p>
	
	<ul>
		<li><p><b>Pacem</b> te poscimus. <i>Ti chiediamo pace</i>.</p></li>
		<li><p>Pastor <b>meliora deos omĭna</b> poscit</i>. (Verg.) <i>Il pastore chiede agli dèi presagi migliori</i>.</p></li>
		<li><p>Cotidie Caesar <b>Haeduos frumentum</b> flagitabat</i>. (Caes.) <i>Ogni giorno Cesare chiedeva con insistenza agli Edui il frumento</i>.</p></li>
	</ul>
</li>

<h3>OSSERVAZIONI</h3>

<ol>
	<li><p>Nel caso di posco e flagito la persona può essere resa anche con <i><b>a</b></i> o <i><b>ab + ablativo</b></i> (di provenienza). Es.: <i>A te promissa flagitabam</i>. (Cic.) «Ti chiedevo con insistenza le cose promesse».</p></li>
	
	<li><p>Anche nel passivo di questi verbi la persona a cui si chiede diventa soggetto della proposizione e va al nominativo.</p></li>
	
	<li><p>I verbi che significano «chiedere» usati con più frequenza sono: <i>peto</i>, «chiedere» per ottenere, e <i>quaero</i>, «chiedere» per sapere; si costruiscono con l’accusativo della cosa e <b>a</b> o <b>ab + ablativo della persona</b> a cui si chiede; con quaero, però, la persona è resa di preferenza con <b>ex + ablativo</b>. Es.: <i>Athenienses <b>auxilium a Lacedaemoniis</b> petiverunt. (Nep.) «Gli Ateniesi chiesero aiuto agli Spartani». <i>Caesar quaerit ex Lisco ea, quae in conventu dixĕrat</i>. (Caes.) «Cesare chiede a Lisco quello che aveva detto nell’assemblea».</br> <i>Peto</i> e <i>quaero</i> non si possono usare indifferentemente. <i>Peto</i> significa «chiedere» per ottenere, quaero «chiedere» per sapere. Si osservi la differenza di significato nel passo che segue: <i><b>Quaesivit</b> a medicis Dion, quemadmŏdum Dionysius se haberet, simulque ab iis <b>petiit</b></i>, si forte in maiore esset periculo, ut sibi faterentur</i>. (Nep.) «Dione chiese ai medici (per sapere) come stesse Dionigi e insieme chiese loro (per ottenerlo) di esserne informato, se per caso quello si aggravava».</p></li>
	
	<li><p><i>Peto</i> originariamente significava «dirigersi verso» qualche cosa; oltre a «chiedere» per ottenere, gli altri significati si possono indicare come segue:</p>
	
	<ul>
		<li><p>petere <b>Romam, urbem, castra</b> <i>dirigersi a Roma, verso la città / l’accampamento</i></p></li>
		<li><p>petere <b>hostem</b> <i>andare (ostilmente) verso, assalire il nemico</i></p></li>
		<li><p>petere <b>consulatum, magistratum</b> <i>aspirare al consolato, a una carica</i></p></li>
		<li><p>petere <b>salutem</b> fugā <i>cercare scampo / la salvezza con la / nella fuga</i></p></li>
	</ul>
	
	<li><p>Anche quaero oltre a «chiedere» esprime altri significati, fra cui «cercare», «cercare di ottenere», «procurarsi» ecc. Es.: <i>Angustias Themistocles <b>quaerebat</b>, ne circuiretur</i>. (Nep.) «Temistocle cercava i luoghi stretti, per non essere circondato». Armis gloriam et divitias <b>quaerere</b>. (Sall.) «Procurarsi la gloria e la ricchezza con le armi».</p></li>

	<li><p>Altri <i>verba rogandi</i> sono: <i>postulo, imploro, sciscĭtor</i> («chiedere con curiosità») ecc., che si costruiscono come <i>peto</i> e <i>quaero</i>.</p></li>
</ul>

</ol>

<ul>
	<li><p><b>I verbi che significano «pregare», «interrogare»</b></p>
		<p>I verbi che significano «pregare», «interrogare» sono principalmente: <i><b>oro</b></i> («pregare»), <i><b>rogo</b></i> («chiedere con preghiera») e <i><b>interrogo</b></i> («interrogare»); di norma reggono un solo accusativo, della cosa o della persona; possono però avere il doppio accusativo, della persona e della cosa, quando la cosa è costituita da un pronome neutro (accusativo di relazione).</p>
		
		<ul>
			<li><p><b>Illud te</b> oro. (Cic.) <i>Di questo ti prego.</i></p></li>
			<li><p><b>Hoc te</b> vehementer rogo. <i>Questo io ti chiedo con insistenza.</i></p></li>
		</ul>
		
	<p>Si ha sempre il doppio accusativo anche con l’espressione <i><b>rogare aliquem sententiam</b></i>, «interrogare uno sul suo parere», «chiedere a uno il suo parere».</p>
	
	<ul>
		<li><p><b>Me</b> primum <b>sententiam</b> rogavit. (Cic.) <i>Chiese a me per primo il parere.</i></p></li>
	</ul>
	
<h2>OSSERVAZIONI</h2>

<ol>
	<li><p>Se la cosa chiesta è rappresentata da un verbo, questo viene reso con <i><b>ut</b></i> o <i><b>ne</b></i> + il congiuntivo. Es.: <i>Orat <b>ut</b> sibi <b>parcat</b></i>. (Caes.) «Prega che lo perdoni».</p></li>
	
	<li><p>Interrogo ha la cosa espressa con <i><b>de + ablativo</b></i> (compl. di argomento), ma più frequentemente è seguito da una proposizione interrogativa. Es.: <i>Caesar transfŭgas <b>de</b> hostium <b>numero</b> interrogavit</i>. «Cesare interrogò i disertori sul numero dei nemici». <i>Princeps eorum interrogatus est <b>quam poenam mererentur</b></i>. (Val. Max.) «Il loro capo fu interrogato quale pena meritassero».</p></li>
	
	<li><p>L’accusativo di relazione rimane anche nella frase al passivo. Es.: <i><b>Id</b> rogor, interrogor</i>. «Sono pregato, interrogato di ciò». Lo stesso accade per l’accusativo di relazione sententiam. Es.: <i>Rogor <b>sententiam</b></i>. «Mi si chiede il mio parere», «Vengo richiesto del parere». <i>Caesar, rogatus <b>sententiam</b>, huiusce modi verba locutus est</i>. (Sall.) «Cesare, richiesto del suo parere, pronunciò parole di tal genere».</p></li>
</ol>	

<section>
<a href="accusativo_impersonali.html">&#171; Verbi impersonali costruiti con l’accusativo</a>
<a href="index.html">Index</a>
<a href="accusativo_forme_particolari.html">Forme particolari nell’uso dell’accusativo &#187;</a>
</section>

</div>

</body>
</html>
