<!DOCTYPE html>
<html lang="it">
<head>
 <meta charset="utf-8">
 <meta name="viewport" content="width=device-width, initial-scale=1.0"> 
 <meta name="description" content="Publio Virgilio Marone"/>
 <title>Publio Virgilio Marone</title>
 <link rel="stylesheet" type="text/css" href="../../../../style.css" media="screen">
</head>

<body>

<nav>
<ul>
    <li><a class="navbar" title="Home" href="../../../../index.html">Domus</a></li>
    <li><a class="navbar" title="Lexicon" href="../../grammatica/vocabolarietto.html">Dictionarium</a></li>
    <li><a class="navbar" title="Grammar" href="../../grammatica/index.html">Grammatica</a></li>
    <li><a class="navbar" title="Authors" href="../index.html">Auctōrēs</a></li>
    <li><a class="navbar" title="Culture" href="../../../../cultura/index.html">Cultūra</a>
</ul>
</nav>
 
<div class="content">
 
<h1>Publio Virgilio Marone</h1>

<p>Publio Virgilio Marone nacque nel 70 a.C. ad Andes, un villaggio vicino a Mantova: apparteneva a un’agiata famiglia di proprietari terrieri, che consentì al giovane di trasferirsi a Roma per completare la sua educazione. Durante il periodo delle guerre civili, Virgilio trascorse gran parte del suo tempo a Napoli, dove seguì le lezioni dei filosofi epicurei Sirone e Filodemo di Gadara. In realtà, sappiamo poco della sua biografia in questo periodo, che si concluse con l’episodio della confisca dei terreni di proprietà della sua famiglia, nel Mantovano, per ricompensare i veterani che avevano combattuto a Filippi. Grazie alla protezione dello stesso Ottaviano, in un primo tempo Virgilio riuscì probabilmente a salvare le terre di famiglia, che tuttavia perse definitivamente nell’inverno del 41 a.C. Molti fatti si deducono da allusioni contenute nelle Bucoliche I e IX, composte proprio negli anni dal 42 al 39 a.C. Le Bucoliche contribuirono a far conoscere Virgilio anche grazie alla mediazione di Cornelio Gallo e di Mecenate, che lo avvicinò a Ottaviano e ne fece uno dei punti di forza del suo circolo. La vicinanza di Mecenate e il condizionamento ideologico di Ottaviano incisero senz’altro sulla composizione delle Georgiche, scritte tra il 38 e il 29 a.C.: il poema ha al centro quel mondo agricolo pastorale tanto caro alla tradizione romana e al mos maiorum che Ottaviano – dal 31 a.C. unico signore di Roma – cercava di rispolverare. Virgilio trascorse gli anni successivi attendendo alla composizione dell’Eneide, poema epico fortemente voluto da Ottaviano, proclamato ufficialmente Augusto nel 27 a.C. Il principe e la pubblica opinione romana attendevano con ansia il lavoro virgiliano, presentendo – come affermava Properzio (2,34,66) – «qualcosa di più grande dell’Iliade». Nel 19 a.C. Virgilio intraprese un viaggio in Grecia, per conoscere direttamente i luoghi del poema e trarne elementi utili alla revisione finale. Durante una visita alla città di Megara fu però colto da malore e le sue condizioni peggiorarono progressivamente: morì poco dopo il suo sbarco a Brindisi, il 21 settembre del 19 a.C. L’Eneide, pressoché finita ma non ancora rivista, venne pubblicata per volere di Augusto a cura dei poeti Vario Rufo e Plozio Tucca, amici di Virgilio, sebbene negli ultimi momenti di vita il poeta avesse espresso l’intenzione di distruggerne personalmente i manoscritti.</p>

<h2>Le Bucoliche</h2>

<h3>Virgilio e la poesia pastorale di Teocrito</h3>

<p>Le Bucoliche (anche dette Eclogae, da ecloga «poesia scelta, raffinata»), segnano l’esordio poetico di Virgilio. Si tratta di dieci componimenti in esametri di argomento pastorale, scritti tra il 42 e il 39 a.C.. Il termine bucolica deriva dal greco boukólos («bovaro») e indica il tentativo di trasferire in ambito romano il genere della poesia bucolica ellenistica, in particolare di Teocrito (III sec. a.C.). Nelle Bucoliche di Virgilio 
l’imitazione di Teocrito e la ripresa del suo genere letterario sono evidenti non solo nell’ispirazione generale, ma anche nelle situazioni, che rimandano a singoli idilli, e nei nomi greci dei pastori. Inoltre sono apertamente dichiarate dal poeta romano con diversi riferimenti a Siracusa e alla Sicilia, patria di Teocrito, come ad esempio in 4,1 con l’invocazione alle Sicelides Musae (cioè «Muse siciliane»). A differenza di Teocrito, influenzato dal caldo e vivo paesaggio della Sicilia, Virgilio descrive tuttavia una campagna dai colori tenui, sfumati, ricca di nebbie e di ombre, come quelle che «scendono dagli alti tetti» nell’ecloga 1,83: un paesaggio che ricorda la «sua» campagna italica mantovana. Non mancano infine riferimenti geografici a quella regione del Peloponneso, l’Arcadia , che sarà poi considerata dalla letteratura d’ogni tempo come sede naturale della poesia pastorale. La campagna di Virgilio è insomma un luogo ideale, un locus amoenus nel quale molti hanno visto – probabilmente a ragione – una resa poetica di quel mondo 
semplice e appartato verso il quale gli epicurei, con la loro massima «vivi nascosto», orientavano i cittadini romani sconvolti dalle guerre civili.</p>

<h3>Partecipazione e autobiografismo</h3>

<p>A questo sfondo fortemente idealizzato non corrisponde tuttavia un distacco dalle vicende dei «suoi» pastori, alle quali Virgilio sembra anzi partecipare con profonda umanità, tramite l’inserzione di elementi autobiografici. Il dramma individuale dell’esproprio delle terre subito nel 41 a.C. fornisce il più evidente riferimento autobiografico delle Bucoliche, offrendo lo spunto all’ecloga I e alla IX. Ma Virgilio va oltre e nelle Bucoliche 
compare la menzione di importanti personaggi del tempo come Ottaviano, il console Asinio Pollione (IV), e non manca un’allusione allegorica alla morte di Giulio Cesare (ecloga V), a conferma che il «vivi nascosto» epicureo e il disinteresse totale per gli echi della politica non erano del tutto possibili nel mondo romano.</p>

<h3>I temi delle Bucoliche</h3>

<p>A temi come l’amore nelle sue varie forme (II, VIII), il canto amebeo – cioè alternato – dei pastori (III, VII), l’esaltazione della poesia (V; x), la 
perdita delle terre (IDTESTO 1.1; IxDLavorare sul testo, p. 38) si affiancano nelle Bucoliche virgiliane tematiche non strettamente pertinenti alla tradizione del genere, come la profezia di una nuova età dell’oro; L’età dell’oro: dal mito alla storia, p. 33) o la cosmogonia cantata da Sileno (VI
). Pochi testi hanno avuto fortuna e attenzione plurisecolare come la IV ecloga. Composta nel 40 a.C., durante il consolato di Asinio Pollione, in essa si profetizza la nascita di un puer che cambierà il corso della storia, riportando l’umanità a una sorta di età dell’oro. Impossibile dire chi sia il bambino cui si allude: traspare però dai versi di Virgilio una speranza collettiva di pace e prosperità che tradisce la voglia di lasciarsi alle spalle gli 
anni difficili delle guerre civili. C’è chi ha visto nel testo echi di dottrine orfiche o pitagoriche. E non è neppure mancata, nel Medioevo, un’interpretazione allegorica dell’ecloga, nella quale l’auspicato avvento del puer veniva inteso come una profezia della nascita di Gesù Cristo
, contribuendo così alla diffusione dell’immagine di un Virgilio «cristiano».</p>

<section>
<a href="comparative_sup.html">&#171; The comparative of superiority</a></p>
<a href="index.html">Index</a>
<a href="peculiaritiescomp.html">Peculiarities of comparatives and superlatives &#187;</a>
</section>

</div>

</body>
</html>