<!DOCTYPE html>
<html>
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="La diatriba e la satira menippea"/>
    <title>La diatriba e la satira menippea</title>
    <link rel="stylesheet" type="text/css" href="../../../style.css" media="screen">
</head>

<body>

<nav>
    <ul>
        <li><a class="navbar" href="../../../index.html">Domus</a></li>
        <li><a class="navbar" href="../grammatica/vocabolarietto.html">Dictionarium</a></li>
        <li><a class="navbar" href="../grammatica/index.html">Grammatica</a></li>
        <li><a class="navbar" href="../authors/index.html">Auctōrēs</a></li>
        <li><a class="navbar" href="index.html">Cultūra</a></li>
    </ul>         
</nav>
      
<div class="content">

<h1>La diatriba e la satira menippea</h1>

<p>Quello della diatriba è un genere letterario nato nell’ambiente della filosofia cinica. Secondo la tradizione, il suo inventore sarebbe stato Bione di Boristene, uno schiavo liberato poi divenuto filosofo cinico tra il iv e il iii secolo a.C. Per divulgare le proprie idee, i cinici usavano discorsi nei quali esponevano un principio o un concetto filosofico per lo più di carattere etico in modo semplice e lineare, con un tono adatto a suscitare l’interesse degli ascoltatori. Tali discorsi erano caratterizzati da uno spirito polemico e mordace nei confronti della mentalità dominante, che i cinici intendevano sottoporre a critica serrata, spesso ricorrendo anche alla citazione parodistica di poeti. Già nell’antichità dunque la diatriba fu considerata un genere <i>spoudaioghéloion</i>, «serio-comico». Significativo è che Orazio (Epistulae 2,2,60) definisca le proprie satire «sermoni di Bione» (Bioneis Sermonibus) proprio in considerazione degli accenti polemici e diretti tipici della divulgazione filosofica cinica. 
Nell’ambito della tradizione diatribica assume caratteri specifici un’altra tipologia letteraria, la satira menippea, la cui invenzione è attribuibile a Menippo di Gadara: uno schiavo vissuto secondo la tradizione nel iii secolo a.C. Si tratta di un genere che presenta un’estrema varietà tematica (da qui la definizione di <i>satura</i>): gli argomenti sono presentati con lo spirito 
polemico e la tagliente ironia tipica delle argomentazioni ciniche. Per quanto riguarda la struttura formale, Menippo avrebbe inventato il cosiddetto prosimetro, ovvero una trama formale articolata in sezioni di prosa che si alternavano a sezioni espresse in versi. Alla struttura della satira menippea possono essere avvicinate numerose opere di Luciano di Samosata, scrittore greco del 
ii secolo d.C., nonché le Saturae Menippeae di Varrone, l’<i>Apokolokýntosis</i> di Seneca e il <i>Satyricon</i> di Petronio.</p>

<section>
<a href="system.html">&#171;Thermodynamic Systems</a>
<a href="index.html">Index</a>
<a href="continuity.html">Definizione limite per funzioni operanti tra spazi metrici o normati &#187;</a>
</section>

</div>

</body>
</html>
