<!DOCTYPE html>
<html>
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Hostis"/>
    <title>Hostis</title>
    <link rel="stylesheet" type="text/css" href="../../../style.css" media="screen">
</head>

<body>

<nav>
    <ul>
        <li><a class="navbar" href="../../../index.html">Domus</a></li>
        <li><a class="navbar" href="../grammatica/vocabolarietto.html">Dictionarium</a></li>
        <li><a class="navbar" href="../grammatica/index.html">Grammatica</a></li>
        <li><a class="navbar" href="../authors/index.html">Auctōrēs</a></li>
        <li><a class="navbar" href="index.html">Cultūra</a></li>
    </ul>         
</nav>
      
<div class="content">

<h1>Hostis</h1>

<p>Il sostantivo <b>hostis, -is, m./f.</b>, deriva da una radice indoeuropea (*ghostis, di cui è attestata in gotico la forma <i>gasts</i>, nel moderno tedesco <i>Gast</i>) con l’accezione di “ospite” (da cui anche il latino hospes, -itis, “ospite” da *hosti-po-tis, “signore dello straniero”). Hostis, dunque, in origine significava “ospite”, significato conservatosi fino al tempo delle Leggi delle XII Tavole (450 a.C.), fin quando cioè non vi fu una netta distinzione sociale tra cittadini romani e non. I valori di hostis risultano, poi, i seguenti: • “straniero” (significato originario conservatoci, appunto, nelle Leggi delle XII Tavole; anche in greco xénos, che nellalingua di Omero significava “ospite”, giunse successivamente a designare lo “straniero”); • “nemico pubblico” (della patria o delle istituzioni, che si combatte soprattutto in guerra). La coesistenza tra i due significati (“straniero” e “nemico”) è dovuta al fatto che l’antitesi tra il civis romanus e lo straniero era avvertita in modo molto marcato all’interno del mondo romano.</p>

<p>Da <i>hostis</i> derivano in latino: </p>

<ul>
	<li><p>l’aggettivo hostilis, -e (“ostile”, “nemico”);</p></li>
	<li><p>l’avverbio hostiliter(“con ostilità”);</p></li>
	<li><p>l’aggettivo hosticus, -a, -um (“situato all’estero”, “ostile”);</p></li>
	<li><p>il sostantivo hostilitas, -atis, f. (solo in Tertulliano; “inimicizia”, “ostilità”).</p></li>
</ul>

<p>In latino il concetto di “straniero” è espresso anche con: <i>peregrinus, -i, m.</i>, “chi è al di fuori dei limiti della comunità”; <i>barbarus, -i, m.</i>, “balbettante”, incapace di farsi capire nella lingua del paese ospitante; <i>advena, -ae, m./f.</i>, “chi viene dal di fuori”. Invece <i>inimicus, -i, m.</i> (in+ amicus), è propriamente il “non amico”, ossia il “nemico” personale o privato; la parola <i>adversarius, -ii, m.</i>, “antagonista”, “emulo”, “rivale” si usa nella lotta politica o sportiva, ma senza alcuna particolare connotazione di ostilità. Per tutti questi termini.</p>

<section>
<a href="system.html">&#171;Thermodynamic Systems</a>
<a href="index.html">Index</a>
<a href="continuity.html">Definizione limite per funzioni operanti tra spazi metrici o normati &#187;</a>
</section>

</div>

</body>
</html>
