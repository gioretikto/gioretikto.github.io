<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Latino, etrusco e dintorni: Una lingua di contadini e pastori"/>
    <title>Latino, etrusco e dintorni: Una lingua di contadini e pastori</title>
    <link rel="stylesheet" type="text/css" href="../../../style.css" media="screen">
</head>

<body>

<nav>
    <ul>
        <li><a class="navbar" href="../../../index.html">Domus</a></li>
        <li><a class="navbar" href="../grammatica/vocabolarietto.html">Dictionarium</a></li>
        <li><a class="navbar" href="../grammatica/index.html">Grammatica</a></li>
        <li><a class="navbar" href="../authors/index.html">Auctōrēs</a></li>
        <li><a class="navbar" href="index.html">Cultūra</a></li>
    </ul>         
</nav>
      
<div class="content">

<h1>Latino, etrusco e dintorni: Una lingua di contadini e pastori</h1>

<p>È notevole come la terminologia derivante dal mondo arcaico degli agricoltori-pastori influenzi largamente il lessico  latino  di  base,  e  non  solo  nell’area  semantica dell’economia. Da <i>pecus</i>, «bestiame», derivano <i>pecunia</i>, «denaro», e <i>peculium</i>, «patrimonio, risparmio» (in origine  la  ricchezza  consisteva  nella  proprietà  di  bestiame, ch’era anche moneta di scambio nel baratto); da <i>grex</i>, «gregge»,  deriva egregius (ex  grege),  «fuori dal gregge, distinto, esimio»; <i>cohors</i> è in primo luogo un recinto del bestiame («corte, cortile»), poi passa a significare anche un’unità di uomini organizzati militarmente, quindi la «coorte» (la decima parte della legione); a <i>laetamen</i>, «letame», è connesso l’aggettivo laetus
che vuol dire «pingue, fecondo» (il letame è un fertilizzante naturale), e poi, di conseguenza, «lieto, soddisfatto»;  il  verbo  <i><b>lego,  legis</b></i> significa  prima  di  tutto «raccogliere» (detto dei frutti della terra) e poi anche «scegliere», e infine «leggere». Non  si  sa  quale  fosse  la  reale  estensione  territoriale dell’idioma latino in età preistorica: forse era in uso soltanto a Roma, mentre nel resto del Lazio si incrociava
con diverse parlate influenzate tanto dall’etrusco quanto da altre lingue italiche come l’osco e l’umbro. </p>

<h2>L’osco-umbro</h2>

<p>Della  diffusione  dell’osco-umbro  (lingua  unitaria  per molti aspetti) si ha una valida testimonianza in età storica,  grazie  alle  numerose  iscrizioni  rinvenute.  La  sua area di pertinenza è molto vasta: dal medio Adriatico all’Italia  centrale  appenninica  con  ramificazioni  fino  all’intera Italia meridionale. All’umbro arcaico appartengono per esempio <i>petro</i> (latino <i>quattuor</i>), <i>puqlo-</i> («figlio»), <i>patere</i>
(«padre»), <i>matere</i> («madre»), <i>postin</i> (= <i>postea</i>). Nell’osco si trovano termini come il perfetto <i>prufatted</i> (latino <i>probavit</i>
) e il sostantivo <i>feichos</i> (greco <u>téichos</i>, «muro»). All’osco si ricollega anche il sabino, dialetto dei “co-fondatori” di Roma, del quale persistono in latino espressioni come <i>cascus</i> («vecchio») e <i>dirus</i> (= <i>malus</i>).</p>

<h2>L’influenza dell’etrusco</h2>

<p>Molto evidenti e importanti sono i prestiti etruschi nel latino, tanto che si potrebbe parlare quasi di un adstrato lessicale (si chiama «ad-strato» un innesto linguistico  che  contamina  un’altra  lingua  senza  sovrapporsi  a essa come un «super-strato»). A  parte  la  possibile  origine  del  nome  stesso  di  Roma, una serie significativa di termini politico-istituzionali e giuridici si è trasferita dall’etrusco al latino: </p>
puplu, phuphlu (latino populus); <i>parxis</i> (latino par, «pari», nel senso di componente dello stesso aggregato sociale o della stessa gens, donde 
parricidium, «uccisione di parenti prossimi»); spur, «città» (donde il latino spurius,  «spurio»,  detto  di  chi  è  figlio  di  padre ignoto,  non  ha  famiglia,  e  quindi  «appartiene  alla città»);  probabilmente  di  origine  etrusca  sono  anche miles, «milite, soldato», sul modello di satelles
, «satellite» nel senso di «servitore, accompagnatore», e haruspex, «aruspice» (un indovino la cui arte era di origine etrusca: radice haru- + latino
specio). Altra serie ragguardevole di termini è quella del gergo teatrale  (dall’Etruria  vennero  i  primi  ludi  scaenici):  si vedano histero histrio
, «attore» (italiano «istrione»); dossennus, «mimo», poi diventato nome proprio di una «maschera» del teatro popolare; e infine il latino persona
(«maschera, personaggio») mutuato dall’etrusco <i>phersu</i>, a sua volta derivante dal greco <i>prósopon</i>. La  mediazione  linguistica  etrusca  fra  greco  e  latino sembra  ricorrente,  se  consideriamo  la  forma  arcaica presa  dall’etrusco  <i>triumpus</i> (imperativo triumpe nel Carmen Arvale
: Testo 3), a fronte del greco thríambos (uròambow): nel latino classico si ha triumphus, forma grecizzante  in  cui  l’aspirazione  è  stata  trasferita  dalla prima consonante (th) all’ultima (ph), mentre la forma etruscheggiante presenta due consonanti non aspirate. Inoltre, dall’etrusco il latino prende anche una serie di termini del linguaggio quotidiano, come quelli che designano  spazi  e  oggetti  d’uso  con  i  suffissi  -<i>na</i>:  per esempio 
<i>taberna, cisterna, lucerna</i> (quest’ultimo  con radice latina di <i>lux</i>). Molto diffuso è l’etrusco nella toponomastica, e da esso deriva anche una sfilza nutrita di nomi gentilizi dei Romani (<i>Atilius, Caelius, Spurius, Titinius</i> ecc.), nonché la stessa formula onomastica maschile, comprendente <i>praenomen</i> e <i>nomen</i> con  l’aggiunta  del  patronimico (Lucius Cornelius Luci filius) e in seguito del <i>cognomen</i> (<i>Lucius Cornelius Luci filius Scipio</i>).</p> 

<h2>I primi prestiti greci</h2>

<p>Per quanto riguarda i prestiti greci, alcuni di essi sembrano già presenti in età preletteraria, cioè prima della conquista romana della Magna Grecia, per esempio nell’ambito dell’economia (<i>talentum, drachma, amphora</i>) e della marineria (<i>prora, nauta, ancora</i>). L’incontro organico  con  la  civiltà  ellenistica  favorirà  una  seconda “ondata” di grecismi, tra i quali molta terminologia dotta (<i>philosophia, poeta, musica</i>ecc.).</p>

<section aria-label="End">
<a href="system.html">&#171;Thermodynamic Systems</a>
<a href="index.html">Index</a>
<a href="continuity.html">Definizione limite per funzioni operanti tra spazi metrici o normati &#187;</a>
</section>

</div>

</body>
</html>
