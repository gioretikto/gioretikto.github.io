<!DOCTYPE html>
<html>
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Formazione del moto a luogo in tedesco con nach, zu, in, auf, an"/>
    <title>Formazione del moto a luogo in tedesco con nach, zu, in, auf, an</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.php">Home</a></li>
        <li><a class="navbar" href="../../documentation.html">Documentation</a></li>
    </ul>         
</nav>
      
<div class="content">
 
<h2>Formazione del moto a luogo in tedesco con nach, zu, in, auf, an</h2>

<p>Le preposizioni costituiscono una sfida per chiunque sia alle prese con il tedesco. In questo articolo tratteremo più nello specifico i diversi modi per esprimere  il <b>moto a luogo</b> in tedesco. L’uso della corretta preposizione spesso crea confusione e non è raro sentire errori comuni legati all’uso di <i>nach, zu, in</i> o <i>auf</i>. Bastano poche dritte per capire perché “Ich fahre nach Schwimmbad” è scorretto e perché zu regge il dativo anche se si tratta di un moto a luogo.</p>

<p>Dare una o più regole generali che funzionano sempre e comunque è un proposito alquanto difficile; diciamo che per la maggior parte dei casi comuni si può ragionare ponendosi una semplice domanda: Dove voglio andare?</p>

<h2>Andare verso luoghi geografici che hanno un nome proprio</h2>

<p>Come vedremo nei seguenti esempi, per i <b>luoghi geografici che hanno nome proprio e non richiedono articolo</b> (la maggior parte di nazioni, città o regioni… ma non tutte), il moto a luogo in tedesco si costruisce con la preposizione <b>nach</b>. A prima vista sembra facile da usare perché corrisponde alle preposizioni in ed a dell’italiano.</p>

<ul>
	<li><p>Ich fahre nach Deutschland - Vado in Germania.</p></li>
	<li><p>Stefan fährt nach Berlin - Stefan va a Berlino.</p></li>
	<li><p>Elisabeth fliegt morgen nach Oslo - Elisabeth domani vola a Oslo.</p></li>
	<li><p>Mein Freund und ich fahren im Sommer nach Italien - Il mio ragazzo ed io d’estate andiamo in Italia.</p></li>
</ul>

<p>Naturalmente, siccome il tedesco è tedesco, non manca qualche eccezione rilevante nell’uso di nach:</p>

<ul>
	<li><p>Mein Freund bringt mich nach Hause - Il mio ragazzo mi accompagna a casa.</p></li>
	<li><p>Gehen Sie nach rechts, bitte! - Vada a destra per favore.</p></li>
</ul>

<p>Se invece si tratta di luoghi geografici con nome proprio che richiedono l’articolo (p.es. die Türkei, die Schweiz, die USA, die Niederlande), 
il moto a luogo in tedesco si forma con <b>in + accusativo</b> anzichè <i>nach</i>:</p>

<ul>
	<li><p>Unsere Nachbarn fahren in die Schweiz - I nostri vicini vanno in Svizzera.</p></li>
	<li><p>Diesen Monat fliegt mein Chef geschäftlich in die USA - Questo mese il mio capo vola negli Stati Uniti per affari.</p></li>
</ul>

<h2>Andare verso luoghi che non hanno un nome proprio</h2>

<p>In questo caso si deve fare una differenza sottile alla quale è importante abituarsi, 
perchè in tedesco avvicinarsi a un luogo non è la stessa cosa che andare dentro quel luogo! Infatti:</p>

<p>Se <b>mi avvicino</b> a un luogo si usa <b>zu + dativo</b></p>

<p>Se <b>entro</b> in un luogo si usa <b>in + accusativo</b></p>

<p>Ad esempio <i>Ich fahre zum Bäcker</i> (Vado dal panettiere) significa che esco per recarmici.
 Se invece sono già per strada, a pochi passi dal panettiere si dice <i>Ich gehe in die Bäckerei</i> (Vado in panetteria, dentro).</p>

<p>Spesso viene normale associare in tedesco lo stato in luogo con il dativo e il moto a luogo con l’accusativo… questo è generalmente vero.
 Ma allora perchè <b>zu + dativo</b>? Semplicemente perchè come preposizione, zu regge solo il dativo!</p>

<ul>

<li><p>Ich gehe in den Park. Vado nel parco (entrando dentro)

<li><p>Ich gehe zum Park, aber ich bleibe draußen. -Vado al parco, ma rimango fuori.</p></li>

<li><p>Die Fahrt zum Leuchtturm - Viaggio al fato</p></li>

<li><p>Wir fahren mit dem Bus zum Kino und dann gehen wir ins Kino, um den Film anzusehen - Andiamo verso il cinema in pullman e poi andiamo dentro il cinema per vedere il film.</p></li>

<li><p>Gestern sind wir mit unseren Freunden ins Theater gefahren. Ieri siamo andati a teatro con i nostri amici (e quindi ci siamo entrati!).</p></li>

Heute fahre ich ins Schwimmbad, um zu schwimmen. Oggi vado in piscina a nuotare.

Heute fahre ich zum Schwimmbad, um meinen Sohn abzuholen.
Oggi vado in piscina a prendere mio figlio.

Un’eccezione importante è data dai luoghi all’aperto in cui non si può propriamente entrare. In questi casi si deve usare auf + accusativo anziché in + accusativo.

Meine Großmutter geht jeden Tag auf den Markt. - Mia nonna va tutti i giorni al mercato (all’aperto)…</p></li>

<p>…perchè in un luogo aperto non si può entrare, mentre:</p>

<ul>
	<li><p>Meine Großmutter geht jeden Tag in den Supermarkt.</p></li>
</ul>

<p>funziona con in + accusativo perchè dentro un supermercato si può entrare!!</p>

<ul>
	<li><p>Gestern sind meine Freunde auf ein Rockkonzert/Fest/Festival im Park gegangen. - Ieri i miei amici sono andati ad un concerto rock/ad una festa/ad
 un festival nel parco.</p></li>
</ul>

<p>mentre ….</p>

<ul>
	<li><p>Gestern sind meine Eltern in ein klassisches Konzert im Konzerthaus gegangen. -
Ieri i miei genitori sono andati ad un concerto classico nella sala concerti.</p></li>
</ul>

<h2>Andare da una persona</h2>

<p>Andare da una persona in tedesco è equivalente ad andare verso un luogo, avvicinandosi, quindi il moto a luogo in tedesco si forma di nuovo con <b>zu + dativo</b>.</p>

<ul>
	<li><p>Susi fährt zu Peter. - Susi va da Peter.</p></li>

	<li><p>Ich fahre zu dir. - Vado da te.</p></li>

	<li><p>Ich fahre morgen zu Onkel Hans. - Domani vado da zio Hans.</p></li>

	<li><p>Martin geht zum Arzt. - Martin va dal medico.</p></li>

	<li><p>Wann kommst du zu mir? -Quando vieni da me?</p></li>
</ul>

<h2>Andare in luoghi geografici generici</h2>

<p>Per alcuni luoghi geografici generici si usano preposizioni che non seguono le precedenti regole generali ed è più pratico imparare come casi particolari
 la formazione di questi moto a luogo in tedesco:</p>

<ul>
	<li><p>Fährt ihr nächstes Jahr ans Meer? - Andate al mare il prossimo anno?</p></li>
	<li><p>Meine Familie fährt diesen Sommer an den See. - La mia famiglia quest’estate va al lago.</p></li>
	<li><p>Meine Klasse fährt in die Berge. - La mia classe va in montagna.</p></li>
	<li><p>Morgen machen wir einen Ausflug auf das (aufs) Land. - Domani facciamo una gita in campagna.</p></li>
</ul>

<p>Naturalmente questo è solo l’inizio: lo studio delle preposizioni di moto a luogo in tedesco è molto vasto e va approfondito.
 Speriamo comunque di aver dato un’idea chiara e sufficientemente comprensibile, utile per iniziare ad approcciare il problema.</p>

<section>
<a href="fourth.html">&#171;The fourth Declension</a>
<a href="index.html">Index</a>
<a href="peculiarities4.html">Peculiarities of the 4th declension &#187;</a>
</section>

</div>

</body>
</html>
