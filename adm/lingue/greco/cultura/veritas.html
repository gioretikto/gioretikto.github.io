<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="veritas o ἀλήθεια?"/>
	<title>veritas o ἀλήθεια?</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>veritas o ἀλήθεια?</h1>

<p>Il sostantivo verità deriva da quello latino <i>veritas</i>. Con questo termine i romani (per esempio Cicerone) traducevano il termine greco ἀλήθεια. Allora è interessante chiedersi: i due termini indicano o no lo stesso concetto? Direi proprio di no. Il termine viene da λανθάνω che significa sono nascosto (il mitologico fiume Lete, ἡ Λήθη, di cui parla per esempio Platone nel X libro de La Repubblica, Πολιτεία, è il fiume dell'oblio) e un α privativo. Quindi ἀλήθεια è lo stato del non essere nascosto. Potremmo dire disvelamento, rivelazione. Occorre capire però che poiché questo concetto (che noi definiamo verità) nasce dalla filosofia greca che si interroga sull'essere, vale a dire su ciò che veramente è, ἀλήθεια "era intesa non come una semplice realtà di fatto, ma come un atto dinamico, mai concluso, attraverso cui avviene la confutazione dell'errore e il riconoscimento del falso: non un pensiero statico e definito una volta per tutte, bensì movimento di rivelazione dell'essere".[1]</p>

<p>Il termine <i>veritas</i> proviene invece dalla zona balcanica e slava e, secondo il suo significato originario, vuol dire "fede" ed infatti in russo fede si dice вера (lo conferma anche il fatto che l'anello nuziale viene tutt'ora chiamato indifferentemente fede o vera). In questi termini esiste davvero una doppia verità (e qui non possiamo non pensare ad Averroè): la veritas cioè la verità di fatto e l'ἀλήθεια cioè la verità di ragione. Per la prima la fede ha assoluta prevalenza e quindi il fatto è vero senza alcuna necessità di vaglio critico. Per la seconda invece la verità deriva dal saper pensare: la cosa diventa vera se si svela col ragionamento, quindi vera nel giudizio. Credo che molti guai siano nati e nascano dalla confusione di queste due concezioni della verità.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
