<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Sostantivi irregolari terza declinazione"/>
    <title>Sostantivi irregolari terza declinazione</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.php">Home</a></li>
        <li><a class="navbar" href="../../documentation.html">Documentation</a></li>
		<li><a class="navbar" href="dizionario.html">Dizionario</a></li>
		<li><a class="navbar" href="index.html">Grammar</a></li>
    </ul>         
</nav>
      
<div class="content">
 
<h1>Sostantivi irregolari terza declinazione</h1>

<p>Appartengono alla terza declinazione alcuni sostantivi considerati irregolari, perché possono presentare nella flessione temi diversi, in questo caso si parla di <b>nomi metaplastici</b> o con <b>declinazione suppletivistica</b> oppure seguire declinazioni diverse <b>nomi eteròcliti</b>. I più comuni sono:</p>

<ul>
	<li><p><b>ὁ, ἡ ἀρήν, ἀμνός</b>, -οῦ, «agnello»: Questo sostantivo ha una forma ἀμνός, -οῦ, che segue la II declinazione, ed una forma con il tema nasale ἀρν-, che segue la III declinazione. Per il dativo plurale sono usate due forme: ἄρνεσσι(ν) e ἀρνάσι(ν).</p></li>
	<li><p><b>τὸ γόνυ, γονατος</b>,  «ginocchio». Per il nominativo si usa un tema in -υ, ma per il resto della declinazione viene utilizzato il tema γονατ- in dentale.</p></li>
	<li><p><b>ἡ γυνή, γυναικός,</b> «donna, moglie». Questo nome forma il nominativo da un tema della prima declinazione (γυνᾱ-), mentre gli altri casi sono formati dal <a href="temi_velare_labiale.html#guné">tema in gutturale</a>.</p></li>
	<li><p><b>τὸ δάκρυ, -υος</b>, «lacrima»: Il nome segue la III declinazione nel nominativo e accusativo singolare e nel dativo plurale (tema in -υ), mentre la flessione completa si ha con il sostantivo δακρύον, -ου, che ha lo stesso significato e segue la II declinazione.</p></li>
	<li><p><b>τὸ δόρυ, -ατος,</b> «trave, lancia»: Per il nominativo viene usato un tema in -υ, mentre per tutti gli altri casi si usa il tema δoρατ-, in dentale.</p></li>
	<li><p><b>ὁ Ζεύς, Διός,</b> «Zeus, Giove»: Dale tema Δjηυ- (passaggio δj &gt; ζ) si ha il nominativo Ζεύς (&lt; *Ζηυς) e il vocativo Ζεῦ. Gli altri casi si formano dal tema ΔιF- (cfr. lati. <i>div-us</i>), grado ridotto di Δjευ-, genit. Διός (&lt; * ΔιFoς), dat Δύ (&lt; *ΔιFι), acc. Δία &lt; * ΔιFα). Meno usate sono le forme Ζηνός, Ζηνί, Ζῆνα (gen., dat. e acc. singolare).</p></li>
	<li><p><b>ὁ, ἡ κύων, κύνός,</b> «cane, cagna». Nella declinazione si nota <a href="apofonia.html">apofonìa</a> per l'alternana dei gradi κυν- (grado zero), κυoν- (grado medio) e κυων- (grado forte e allungato):</p>
	
<table>
<thead>
<tr> <th>Numero</th> <th>Caso</th> <th>Articolo</th> <th>temi: κυν-/κυoν-/κυων-</th> </tr>
</thead>

<tbody>
 <tr> <th rowspan="5">Singolare</th> <th> Nominativo</th> <td>ὁ, ἡ</td> <td>κύων</td></tr>
 <tr> <th>Genitivo</th> <td>τοῦ, τῆς</td> <td>κυνός</td></tr>
 <tr> <th>Dativo</th> <td>τῷ, τῇ</td> <td>κυνί</td></tr>
 <tr> <th>Accusativo</th> <td>τὸν, τὴν</td> <td>κύνα</td></tr>
 <tr> <th>Vocativo</th> <td>ὦ</td> <td>κύoν</td></tr>
 <tr> <th rowspan="5">Plurale</th> <th>Nominativo</th> <td>οἱ, αἱ</td> <td>κύνες</td></tr>
 <tr> <th>Genitivo</th> <td>τῶν</td> <td>κυνῶν</td></tr>
 <tr> <th>Dativo</th> <td>τοῖς, ταῖς</td> <td>κῠσῐ́(ν)</td> </tr>
 <tr> <th>Accusativo</th> <td>τοὺς, τᾱ̀ς</td> <td>κύνας</td></tr>
 <tr> <th>Vocativo</th> <td>ὦ</td> <td>κύνες</td></tr>
 <tr> <th rowspan="2">Duale</th> <th>N.A.V.</th> <td>τὼ</td> <td>κύνε</td> </tr>
 <tr> <th>G.D.</th> <td>τοῖν</td> <td>κυνοῖν</td></tr>
 </tbody>
 </table>
</li>	
	<li><p><b>τό οὖς, ὠτός, </b> «orecchio». Nella flessione si laternano due temi οὐς- ed ὠτ-. Dal primo si formano i tre casi diretti del singolare (οὖς); dal secondo gli altri casi: gen. sing. ὠτός, dat. sing. ὠτί, nom, acc. e voc. plur. ὦτᾰ, gen. plur. ὤτων, dat. plur. ὠσῐ́ν (&lt; *ὠτσ-ι), nom., acc. e voc. duale ὦτε, ge., e dat. duale ὦτοῖν.</p></li>
	<li><p><b>ἡ Πνύξ, πυκνός,</b> «Pnice», collina sulla quale si adunava il popolo ateniese. Si ha solo la declinazione del singolare: tutti i casi tranne il nominativo si formano dal tema Πυκν- (&lt; Πνυκ- per <a href="metatesi.html">metàtesi consonantica</a>).</p></li>
	<li><p><b>ὁ πρέσβυς, -υος|-εως, </b> «vecchio, ambasciatore». Nel significato di «vecchio» nella flessione del singolare si usano solo l'accusativo πρέσβυν ed il vocativo πρέσβυ (dal tema πρέσβυ- in ῠ), mentre le forme del genitivo e dativo singolare sono rare e sono sostituite per lo più da quelle corrispondenti del sinonimo ὁ πρεσβύτης, (I declinazione). Il plurale πρέσβεις è usato quasi sempre nel significato di «ambasciatori». Al singolare con quest'ultimo significato è più frequente ὁ πρεσβευτής (dal tema πρεσβευ-, grado allungato di πρεσβυ-, e il suffisso -της).</p></li>
	<li><p><b>τὸ ὕδωρ, ὕδατoς, </b> «acqua». Il tema del nominativo singolare è in ρ-; quello degli altri casi è ὑδατ- in dentale.</p></li>
	<li><p><b>ὁ υἱός, -οῦ,</b> «figlio». Oltre alle forme della II declinazione (dal tema υἱo-), usate nell'attico , vi sono anche le forme derivate da un tema più antico in dittongo (υἱευ-/υἱεF-) della III declinazione:</p>
	
	<table>
	 <tr> <th>Singolare</th> <td>N. υἱεύς, G. υἱέoς, D. υἱεῖ, A. υἱέα, V. υἱεῦ</td></tr>
	 <tr> <th>Duale</th> <td>N.A.V. υἱέε, G.D υἱέοῖν</td></tr>
	 <tr> <th>Plurale</th> <td>N. υἱεῖς, G. υἱέων, D.υἱέσι(ν), A. υἱέασ, V. υἱεῖς</td></tr>
	</table>
</ul>
<section>
<a href="dittonghi.html">&#171;Dittonghi</a>
<a href="index.html">Index</a>
<a href="parallelpostulate.html">Parallel Postulate&#187;</a>
</section>

</div>

</body>
</html>
