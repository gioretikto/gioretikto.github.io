<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Sintassi"/>
	<title>Sintassi</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>
 
<h1>Sintassi</h1>

<p>La <b>frase</b> è un insieme di parole dotato di senso compiuto. Le parole sono organizzate secondo le norme grammaticali e la frase è chiusa da un segno di punteggiatura (punto fermo, punto esclamativo o punto interrogativo). La <b>frase semplice</b> o <b>proposizione</b> contiene un solo verbo, es. Mauro <b>suona</b> la chitarra. La <b>frase complessa</b> o <b>periodo</b> è una frase con più verbi, formata quindi da più frasi semplici (proposizioni); Es. Mauro <b>va</b> al conservatorio per <b>imparare</b> a <b>suonare</b> affinché possa <b>lavorare</b> in un orchestra.</p>

<p>La <b>sintassi</b> consiste nello studio della funzione delle parole nelle proposizioni (<b>analisi logica</b>) e il collegamento delle proposizioni nel periodo (<b>analisi del periodo</b>.)</p>

<p>L’<b>analisi logica</b> considera in che modo le parole si collegano tra loro e descrive quale funzione svolgono all’interno di una frase (o proposizione).</p>

<p>L'<b>analisi del periodo</b> studia in quale maniera le proposizioni si collegano tra loro per formare i periodi, descrivendo le relazioni che intercorrono tra le diverse frasi che la compongono. </p>

<p>Per eseguire l’analisi logica si parte dal verbo. Ogni proposizione è infatti riconoscibile come tale grazie alla presenza del verbo, che è il “motore” della frase. Il verbo permette di individuare il soggetto, che può compiere o subire un’azione, oppure essere descritto nelle sue caratteristiche. Dopo aver individuato gli elementi “cardine” della frase (il verbo e il soggetto), occorre stabilire la funzione degli altri sintagmi, cioè degli altri gruppi di parole, e capire come si collegano tra di loro.</p>

<h3>La frase minima</h3>

<p>La <b>frase minima</b> è quella formata dai due elementi essenziali: il <b>soggetto</b> e il <b>predicato</b>. Il soggetto compie o subisce l'azione espressa dal verbo. L’elemento verbale che indica l’azione o lo stato del soggetto si definisce predicato. La frase minima viene definita anche <b>nucleare</b> perché costituisce il nucleo attorno al quale ruotano tutte le altre parole che possono essere riferite al soggetto oppure al predicato e che ampliano la frase. Il predicato si distingue in:</p>

<ul>
	<li>
		<p><b>verbale</b>, se è costituito da un verbo detto <b>predicativo</b>, dotato di senso compiuto che come tale può essere usato da solo:</p>

		<ul>
			<li><p>Studio latino</p></li>
			<li><p>Sono entrato in classe</p></li>
		</ul>
	</li>

<li><p><b>nominale</b>, se è costituito da una voce del verbo essere (chiamata "copula"), seguita da un nome o da un aggettivo (chiamato “ nome del predicato”):</p>

<ul>
	<li><p>Il latino è (copula) una lingua antica (nome del predicato)</p></li>
</ul>

</ul>

<p>Quando il verbo “essere” non è accompagnato da nomi o aggettivi, significa "esserci, esistere, trovarsi" e costituisce un predicato verbale:</p>
<ul>
<li><p>Sono a scuola (= mi trovo)</p></li>

<p>Il predicato nominale si ha anche con un gruppo di verbi che da soli non esprimono senso compiuto; essi sono i cosiddetti <b>verbi copulativi</b> che svolgono la funzione logica del verbo essere, cioè esercitatno la funzione di copula e indicano una condizione o una qualità del soggetto. I principali verbi copulativi sono</p>

<ul>
	<li><p>(parere, sembrare, stare, rimanere, diventare, riuscire, risultare ...); Gino sembra simpatico</p></li>
	<li><p>alcuni verbi intransitivi che indicano un modo d'essere del soggetto come nascere, morire, stare, restare, rimanere, vivere. (Marco è nato fortunato);</p></li>
	<li><p>Al passivo i verbi <i>appellativi</i> come dire, chiamare, soprannominare;<i>elettivi</i> come eleggere, creare, nominare; <i>estimativi</i> come credere, giudicare, ritenere, stimare (Mauro è soprannominato "il diavolo") e effettivi come fare, rendere (Il freddo mi ha reso torpido);</p></li>
</ul>

<p>Essi spesso devono completare il loro significato con un <b>complemento predicativo</b>.</p>

</li>

</ul>

<h3>Soggetto</h3>

<p>Il soggetto è l’elemento della frase cui si riferisce il predicato. Indica chi o che cosa compie l’azione nei verbi attivi, chi o che cosa subisce l’azione nei verbi passivi, verso chi o che cosa è rivolta l’azione nei verbi riflessivi, e, infine, a chi o a che cosa è attribuita una qualità o uno stato nel caso di predicati nominali. Il soggetto è in genere un sostantivo o un pronome, ma qualunque parte del discorso può fungere da soggetto, se “sostantivata":</p>

<p>Mi piace <b>studiare</b> (verbo sostantivato)</p>
 
<p>A volte il soggetto può essere sottinteso:</p>

<p>Ho imparato la prima declinazione latina (“io” soggetto sottinteso)</p>

<h3>I complementi predicativi del soggetto e dell'oggetto</h3>

<p>Il complemento predicativo del soggetto è un nome o un aggettivo, riferito grammaticalmente al soggetto, che completa il significato del verbo.</p>

<ul>
	<li><p>Mio padre è stato promosso <b>direttore</b></p></li>
	<li><p>Lavoisier morì <b>ghigliottinato</b></p></li>
	<li><p>La tua tesi sembra <b>giusta</b>.</p></li>
</ul>

<p>I predicativi del soggetto si trovano in dipendenza di un <b>verbo copulativo</b>.</p>

<p>Il <b>complemento predicativo dell'oggetto</b> è un nome o un aggettivo, riferito grammaticalmente all'oggetto, che completa il significato del verbo.</p>

<ul>
	<li><p>L'assemblea ha promosso mio padre <b>direttore</b>.</p></li>
	<li><p>Giudico "il gladiatore" un bel <b>film</b></p></li>
</ul>

<p>I verbi che nella forma passiva reggono il predicativo del soggetto, nella forma attiva reggono il predicativo dell'oggetto.</p>

<ul>
	<li><p>Marco è ritenuto <b>un bambino intelligente</b>  (predicato del soggetto) da tutti.</p></li>
	<li><p>Tutti ritengono Marco <b>un bambino intellingente</b> (predicato dell'oggetto)</p></li>
</ul>

<p>Il complemento predicativo può essere anche introdotto dalle preposizioni <i>di</i> (E' <b>di guardia</b>) a (Ha preso <b>a modello</b>), <i>in</i> (Ha preso <b>in sposa</b>), <i>per</i> (E' dato per <b>disperso</b>).</p>

<h3>Attributo e apposizione</h3>

<p>L’attributo è un aggettivo che si riferisce a un nome per qualificarlo o per determinarlo:</p>

<p>Augusto fu il primo imperatore <b>romano</b></p>

<p>L’apposizione è un nome che si unisce direttamente a un altro per meglio determinarlo</p>

<p>Augusto, <b>imperatore</b> romano, morì nel 14 dc</p>

<h3>I complementi</h3>

<p>I <b>complementi</b> sono elementi che <b>completano</b> o espandono il senso della frase. I principali complementi sono:</p>

<table>
<thead>
<tr><th>Complemento</th> <th>Esempio</th></tr>
<tr><td>Oggetto</td>  <td>Guardo il mare</td></tr>
<tr><td>Predicativo del soggetto</td> <td>Giulia sembra contenta</td></tr>
<tr><td>Predicativo dell’oggetto</td> <td>Ti considero coraggioso</td></tr>
<tr><td>Specificazione</td> <td>Sono a casa di Luca</td></tr>
<tr><td>Termine</td> <td>Ho consegnato la verifica al professore</td></tr>
<tr><th>Tempo</th></tr>
<tr><td>determinato</td> <td>Ci  penserò  domani</td></tr>
<tr><td>continuato</td> <td>Il corso durerà tre mesi</td></tr>
<tr><th>Luogo</th> </tr>
<tr><td>stato in luogo</td> <td>Luca è a casa</td></tr>
<tr><td>moto a luogo</td>  <td>Parto per la Cina</td></tr>
<tr><td>moto da luogo Vengo da Milano</td></tr>
<tr><td>moto per luogo</td> <td>Passo dal salotto</td></tr>
<tr><td>Mezzo</td> <td>Vado a scuola a piedi</td></tr>
<tr><td>Modo</td> <td>Ho ascoltato con attenzione</td></tr>
<tr><td>Causa</td> <td>Piango di gioia</td></tr>
<tr><td>Agente</td> <td>Sono interrogato dal professore</td></tr>
<tr><td>Causa efficiente</td> <td>Il motore è raffreddato dalla ventola</td></tr>
<tr><td>Denominazione</td> <td>Sono andato al mare all’isola d’Elba</td></tr>
<tr><td>Compagnia</td> <td>Esco con gli amici</td></tr> 
<tr><td>Unione</td> <td>Esco con lo zaino </td></tr>
<tr><td>Fine</td> <td>Esco per una passeggiata</td></tr>
<tr><td>Materia</td> <td>Ho comprato un vestito di seta</td></tr>
<tr><td>Qualità</td> <td>È un’opera di pregio</td></tr>
<tr><td>Argomento</td> <td>Ti ho già parlato del mio progetto?</td></tr>
<tr><td>Vantaggio</td> <td>Il sole giova alla salute</td></tr>
<tr><td>Svantaggio</td> <td>Ho votato contro la tua proposta</td></tr>
<tr><td>Limitazione</td> <td>È un esperto di informatica</td></tr>
<tr><td>Abbondanza</td> <td> La frutta è ricca di vitamine</td></tr>
<tr><td>Privazione</td> <td>Luca è privo di fantasia</td></tr>
<tr><td>Partitivo</td> <td>Quale di questi libri preferisci?</td></tr>

</thbody>
</table>
 
<section aria-label="End">
<a href="determinative.html">&#171; Determinative Pronouns</a>
<a href="index.html">Index</a>
<a href="indefinite.html">Indefinite Pronouns and Adjectives &#187;</a>
</section>

</article>

</body>
</html>
