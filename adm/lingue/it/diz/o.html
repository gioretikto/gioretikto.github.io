<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="O">
	<title>O</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Home</a></li>
		<li><a class="navbar" href="../index.html">Index</a></li>
	</ul>
</nav>

<article>

<h1>O</h1>

<p><a href="a.html">A</a>, <a href="b.html">B</a>, <a href="c.html">C</a>, <a href="d.html">D</a>, <a href="e.html">E</a>,  <a href="f.html">F</a>, <a href="g.html">G</a>, <a href="h.html">H</a>, <a href="i.html">I</a>, <a href="l.html">L</a>, <a href="m.html">M</a>, <a href="n.html">N</a>, <a href="o.html">O</a>, <a href="o.html#on">ON</a>, <a href="o.html#op">OP</a>, <a href="o.html#or">OR</a>, <a href="o.html#os">OS</a>, <a href="p.html">P</a>, <a href="q.html">Q</a>, <a href="r.html">R</a>, <a href="s.html">S</a>, <a href="t.html">T</a>, <a href="u.html">U</a>, <a href="v.html">V</a>, <a href="v.html">X</a>, <a href="z.html">Y</a>, <a href="z.html">Z</a></p>

<p><b>oberato</b> agg. [dal lat. <i>obaeratus</i>, comp. di ob- e aes aeris «rame, denaro» (col valore che ha nella locuz. aes alienum «debito»)]. – 1. Presso gli antichi Romani, detto del debitore che, non potendo far fronte ai suoi obblighi verso il creditore, diveniva schiavo di questo (in tale accezione, anche come sost.). Più genericam., anche nell’uso odierno (per influenza del fr. obéré), oppresso dai debiti, carico di debiti: beni o. da ipoteche; e pleonasticamente: trascina la sua vita oberato continuamente dai debiti. 2. fig. Sovraccarico, eccessivamente gravato: essere o. di lavoro, di impegni.</p>

<p><strong>oblato</strong><sup>1</sup> s. m. (f. -<em>a</em>) [propr. «offerto (a Dio)», dal lat. <em>oblatus</em>, part. pass. di <em>offerre</em> «offrire»]. – <strong>1.</strong> Nel medioevo, erano così detti coloro che erano consacrati a Dio sin dall’infanzia, per offerta (<em>oblatio</em>) dei genitori a un monastero o a un convento; e anche quei liberi che, o spinti dal sentimento religioso o costretti dal bisogno di protezione e di sostentamento, entravano a far parte di monasteri o chiese, assoggettandovisi con riti che richiamavano quelli della dedizione in servitù (<em>oblatio</em>). <strong>2.</strong> Nell’età moderna: <strong>a.</strong> Sacerdote o laico (<em>o</em>. <em>regolare</em>) che, pur senza pronunciare voti monastici, entra a far parte di un monastero, promettendo di seguirne la regola. <strong>b.</strong> Appartenente ad alcune congregazioni religiose, maschili e femminili, con funzioni per lo più di apostolato e di assistenza: <em>oblati di Maria Immacolata</em>, <em>di Maria Vergine</em>, <em>dei santi Ambrogio e Carlo</em>, ecc.; <em>oblate dell’Assunzione</em>, <em>del Cuore di Gesù</em>, <em>di san Francesco di Sales</em>, ecc.</p>

<p><strong>oblato</strong><sup>2</sup> agg. [comp. di <em>ob</em>- e lat. <em>latus</em> «largo», foggiato sull’esempio di <em>oblungo</em>]. – In geometria, di oggetto o figura che si presenta in forma all’incirca sferica, appiattita ai due poli: <em>sferoide</em> o <em>ellissoide o</em>., nome dato in passato a un ellissoide generato dalla rivoluzione di una ellisse intorno al suo asse minore. In botanica, detto talora di frutto rotondeggiante, leggermente schiacciato alla base.</p>

<p><b>obnubilaménto</b> (o onnubilaménto) s. m. [der. di obnubilare]. – Nel linguaggio letter. e medico, annebbiamento, offuscamento, forte indebolimento: o. della vista; o. del sensorio; o. della coscienza.</p>

<p><strong>òbolo</strong> s. m. [dal lat. <em>obŏlus</em>, gr. ὀβολός, variante di ὀβελός «spiedo», che designava, anteriormente all’introduzione della moneta coniata (7° sec. a. C.), l’oggetto, di bronzo o ferro, usato, insieme con altri oggetti metallici, come per es. tripodi o lebeti, con funzione monetale]. – <strong>1. a.</strong> Nella Grecia antica, unità ponderale equivalente alla 6a parte della dracma; anche come moneta, coniata per lo più in argento, talvolta in oro, e in età più tarda in bronzo, corrispondeva comunem. a 1/6 di dracma. <strong>b.</strong> In età romana, la moneta spicciola in genere. <strong>c.</strong> Nel medioevo, denominazione del mezzo denaro, del mezzo grosso, e anche di alcune monete di principati franchi in Oriente. <strong>d.</strong> <em>O</em>. <em>di Caronte</em>, la moneta che, secondo la credenza popolare degli antichi Greci, ogni morto doveva pagare a Caronte perché lo traghettasse di là dall’Acheronte, e che perciò veniva messa dai parenti nella bocca del defunto. <strong>2.</strong> estens. Offerta in denaro di scarsa entità: <em>l’o</em>. <em>della carità</em>, <em>l’o</em>. <em>per l’infanzia abbandonata</em>; <em>dare</em>, <em>mandare</em>, <em>portare l’o</em>., <em>il proprio obolo</em>. In partic., <em>o</em>. <em>di san Pietro</em> (lat. <em>denarius</em> o <em>census Petri</em>), contributo dei fedeli al papa perché questi possa provvedere alle necessità della Chiesa. ◆ Dim. <strong>obolino</strong>, obolo di piccole dimensioni coniato nel medioevo.</p>

<p><b>obtorto collo</b> locuz. avv., lat. (propr. «a collo torto»). – Espressione presente in alcuni autori latini (per es., in Plauto e, nella forma obtorta gula, in Cicerone), usata anche in contesti italiani con il sign. di malvolentieri, contro voglia, sotto l’azione di costrizione: ha dovuto obtorto collo rimettersi alle decisioni della direzione. </p>

<p><b>oclocrazìa</b> s. f. [dal gr. ὀχλοκρατία, comp. di ὄχλος «folla, moltitudine, massa» e -κρατία «-crazia»], letter. – Governo della plebe, predominio politico della massa; il termine greco è attestato per la prima volta in Polibio, dove indica una forma degenerata di democrazia.</p>

<p><b>olismo</b> s. m. [der. del gr. ὅλος «tutto, intero, totale»]. Teoria biologica generale derivata dal <i>vitalismo</i>, Tesi secondo cui il tutto non è riducibile alla somma delle parti di cui è composto. Questo principio generale è stato variamente declinato in diverse discipline. In biologia, equivale a sostenere che la totalità dell’organismo assume una funzione direttiva dei fenomeni fisici e chimici che sono alla base della vita; tale teoria si distingue dal vitalismo perché non ammette l’esistenza di ‘forze vitali’, e dal meccanicismo perché ritiene che l’impostazione deterministica delle scienze fisiche non sia adeguata per l’interpretazione dei fenomeni vitali. Nel campo delle scienze umane, si parla di o. a proposito di quelle concezioni secondo cui oggetto delle scienze sociali sarebbero non gli individui e le loro azioni e preferenze, ma le strutture e le totalità di cui gli individui farebbero parte e alle cui azioni esse non sarebbero riducibili. Tali concezioni (per es., il marxismo, il funzionalismo in sociologia e lo strutturalismo in antropologia) sono state spesso criticate, soprattutto in ambito filosofico, dall’individualismo metodologico (➔ individualismo). In epistemologia, s’intende con o. la tesi secondo cui un’ipotesi scientifica non ha un proprio circoscritto ambito di conseguenze empiriche tramite cui possa essere sottoposta a controllo, essendo ogni ipotesi connessa direttamente o indirettamente a porzioni più o meno vaste della teoria cui appartiene, se non addirittura ad altre teorie, dal che segue che il controllo empirico riguarda la teoria nella sua globalità. Questa tesi (nota anche come tesi Duhem-Quine, dal nome di coloro che l’hanno formulata) doveva minare le basi del neopositivismo e così dare nuovo impulso, entro la filosofia analitica, al dibattito sul significato: in filosofia del linguaggio si parla infatti di o. a proposito di quelle teorie del significato secondo le quali non è possibile determinare il significato di un enunciato isolatamente considerato, dipendendo esso dalle connessioni che l’enunciato intrattiene con il resto del linguaggio.</p>

<p><b>olìstico</b> agg. [der. di <i>olismo</i>] (pl. m. -<i>ci</i>). – Che si riferisce all’olismo: <i>l’interpretazione o</i>. <i>dei fenomeni vitali</i>.</p>

<p><b>Ologramma</b> = Immagine tridimensionale di un oggetto su lastra fotografica ottenuta sfruttando l'interferenza di due fasci di luce laser, uno diffratto dall'oggetto e l'altro riflesso da uno specchio. La tecnica olografica fu inventata nel 1947 dal fisico D. Gabor. L'etimo del termine "Olografia" deriva dal greco antico ὅλος, holos, "tutto", e γραφή, grafè, "scrittura" e significa letteralmente "descrivo tutto".</p>

<p><b>òmero</b> s. m. [lat. ŭmĕrus o hŭmĕrus]. – 1. Nell’anatomia dei vertebrati, osso lungo, pari, che da solo costituisce lo scheletro dell’arto anteriore dei tetrapodi e degli uccelli; nell’uomo ha corpo irregolarmente cilindrico, un’estremità superiore la cui porzione articolare (testa dell’o.) costituisce con la cavità glenoidea della scapola l’articolazione scapolo-omerale, e un’estremità inferiore, appiattita e notevolmente più larga del corpo, che presenta due superfici articolari, una laterale, in forma di condilo in rapporto con la testa del radio, e una mediale, in forma di puleggia, che si articola con l’ulna. Per estens., in zoologia il termine è riferito anche alle regioni articolari delle elitre degli insetti coleotteri e della coxa delle zampe anteriori. 2. Sinon. letter. di spalla, per lo più al plur.: Che ne conceda i suoi o. forti (Dante); mettean le frecce orrendo Su gli o. all’irato un tintinnìo (V. Monti). Al sing., può indicare una singola spalla, o avere valore collettivo: avevano entrambi intorno al capo una reticella verde, che cadeva sull’o. sinistro (Manzoni); e te, sì, che abbandoni Su l’omero il pallor muto del viso (Pascoli); e in senso fig.: Ma chi pensasse il ponderoso tema E l’omero mortal che se ne carca (Dante).</p>

<img src="../img/omero.png" alt="omero"/>

<p><b>omnia munda mundis</b> ‹òmnia ...› (lat. «tutto è puro per i puri»). – Frase della Lettera a Tito (I, 15) dell’epistolario paolino, diretta contro coloro che ancora prestavano orecchio alle «favole giudaiche» e alle prescrizioni della legge, volgendo le spalle alla «sana dottrina». Intesa nel senso «tutto è puro per chi opera con retta coscienza», è efficacemente citata da padre Cristoforo allo scrupoloso fra Fazio (Promessi Sposi, cap. VIII), quando questi si scandalizza che, sia pure allo scopo di proteggerle da don Rodrigo, siano accolte di notte nel convento due donne, Agnese e Lucia.</p>

<p id="on"><b>onanismo</b> s. m. [dal nome di Onan, personaggio biblico che, avendo sposato, secondo la legge del levirato, la vedova di suo fratello, evitò, disperdendo il suo seme mediante la pratica del coito interrotto, la nascita di figli perché non avrebbero portato il suo nome («ille sciens non sibi nasci filios, introiens ad uxorem fratris sui semen fundebat in terram», <i>Genesi</i> 38, 9), e per questo peccato fu punito da Dio con la morte]. – <b>1.</b> Nella teologia morale cattolica, il peccato diretto a impedire la generazione della prole mediante pratiche anticoncezionali. <b>2.</b> Nel linguaggio medico e nell’uso corrente, sinon. improprio di <i>masturbazione</i>. <b>3.</b> fig., letter. Compiacimento narcisistico di sé stesso, della propria attività, anche se improduttiva, priva cioè di risultati pratici; e l’attività stessa, soprattutto di natura letteraria, in quanto sia priva di finalità pratiche, e quindi sterile.</p>

<p><b>ónde</b> avv. [lat. <i>ŭnde</i>], letter. – <b>1.</b> È propr. un avv. di moto da luogo, che significa «da dove» o «da cui» e si adopera (come il sinon. <i>donde</i>) in frasi interrogative, dirette o indirette, e in prop. relative: <i>Onde venisti? quali a noi secoli Sì mite e bella ti tramandarono?</i> (Carducci); <i>nessuno sapeva onde fosse venuto</i>; <i>salì su un’altura onde poteva dominare tutta la valle</i>; <i>quella finestra</i>, <i>Ond’eri usata favellarmi</i>, <i>ed onde Mesto riluce delle stelle il raggio</i> (Leopardi); <i>ritornarono tutti al luogo</i> (o <i>là</i>) <i>onde erano venuti</i>; raro con la prep. <i>da</i> (cfr. <i>d’onde</i>, cioè <i>da onde</i>, per <i>donde</i>): <i>Esser conviene un termine da onde Lo suo contrario più passar non lassi</i> (Dante). Talora indica piuttosto provenienza: <i>onde l’avete appreso?</i> (da chi, da qual fonte); <i>nessuno sa onde traggano tutti i loro guadagni</i>; o provenienza e causa insieme: <i>onde viene a te tanta superbia</i>, <i>che se’ una vilissima creatura?</i> (<i>Fior</i>. <i>di s</i>. <i>Franc</i>.). In altri casi, spec. in principio di frase, indica conseguenza: <i>onde avvenne che</i> ...; <i>onde segue</i>, <i>onde si deduce che</i> ..., ecc. Raro e ant. come equivalente di «per dove»: <i>Per mezz’i boschi inospiti e selvaggi</i>, <i>Onde vanno a gran rischio uomini et arme</i> (Petrarca); talvolta preceduto dalla prep. <i>per</i>: <i>il cristallo per onde passa la luce</i> (Segneri). <b>2.</b> Fa spesso le veci di un pron. relativo, in funzione di varî complementi: <b>a.</b> Di cui: <i>questi I diletti</i>, <i>l’amor</i>, <i>l’opre</i>, <i>gli eventi Onde cotanto ragionammo insieme?</i> (Leopardi); anche per indicare mezzo, materia: <i>i panni ond’era coperto</i>; <i>il prezioso metallo ond’eran fatti i vasi</i>. <b>b.</b> Da cui: <i>i molti mali onde siamo afflitti</i>; <i>uno de’ poggi ond’è sparsa e rilevata quella costiera</i> (Manzoni). <b>c.</b> Con cui: <i>quel sermone Onde in Valchiusa fu lodata e pianta Già la bella francese</i> (Parini); <i>Un mazzolin di rose e di vïole</i>, <i>Onde</i>, <i>siccome suole</i>, <i>Ornare ella si appresta</i>, <i>Dimani</i>, <i>al dì di festa</i>, <i>il petto e il crine</i> (Leopardi). <b>d.</b> Per cui, per il qual motivo: <i>al popol tutto Favola fui gran tempo</i>, <i>onde sovente Di me medesmo meco mi vergogno</i> (Petrarca). Con sign. affine, è spesso usato in principio di periodo, con valore di congiunzione (simile, per sign., a <i>sicché</i>, <i>cosicché</i>; cfr. anche <i>laonde</i>): <i>onde è da sapere che</i> ... Con partic. uso ellittico nella locuz. <i>aver ben o</i>., avere fondato motivo (di fare ciò che è detto precedentemente): <i>Or ti fa lieta</i>,<i> ché tu hai ben onde</i> (Dante); più com., con questo sign., <i>aver ben donde</i>. <b>3.</b> Come cong. finale, affinché, perché: <i>ho voluto insistere onde si convincessero</i>; <i>Ch’emenda poss’io fare</i>, <i>onde rimossa Mi sia una colpa tanto obbrobriosa?</i> (Ariosto); <i>Ma per istarme anche più occulto</i>, <i>ond’ella Ritrovar non mi possa ai contrassegni</i>, <i>Deposto ho l’ali</i>, <i>la faretra e l’arco</i> (T. Tasso). Con questa funzione, regge di regola il congiuntivo, ma non è raro, spec. nell’uso burocr. o quando si voglia evitare la ripetizione di un <i>per</i>, l’uso con l’infinito, tradizionalmente considerato meno corretto: <i>bisogna unire i nostri sforzi onde raggiungere la meta prefissa</i>; <i>restiamo in attesa di Vs</i>. <i>disposizioni</i>, <i>onde provvedere in conformità</i>; <i>così si è fatta ricca la Santuzza</i>, <i>e onde gabbare il mondo si è messa sul petto l’abitino di Figlia di Maria</i> (Verga). Con l’infinito, del resto, è frequente anche nei varî usi in cui equivale a pron. relativo: <i>cercava un’apertura onde</i> (= per dove, attraverso la quale) <i>uscire</i>; <i>non hanno onde</i> (= di che) <i>vivere</i>; <i>non vedo modo onde</i> (= per mezzo del quale) <i>obbligarlo</i>. <b>4.</b> ant. <i>Ondeché</i> o <i>onde che</i>, con due diversi sign.: <b>a.</b> Come avv. relativo, da qualunque luogo: <i>dove che egli vada</i>, <i>onde che egli torni</i>, <i>che che egli oda o vegga</i>, <i>niuna novella altra che lieta ci rechi di fuori</i> (Boccaccio). <b>b.</b> Come cong. conclusiva (in principio di periodo), per cui, cosicché, laonde: <i>Onde che il duca deliberò non dipendere più dalle arme e fortuna d’altri</i> (Machiavelli); <i>onde per tutto Degli esanimi corpi ardean le pire</i> (V. Monti).</p>

<p><b>onìrico</b> agg. [der. di <i>oniro</i>-] (pl. m. -<i>ci</i>). – Che riguarda il sogno o i sogni, o che avviene, che si manifesta nel sogno: <i>attività o</i>.; <i>la fase o</i>. <i>del sonno</i>; <i>interpretazioni o</i>.; <i>visioni</i>, <i>immagini</i>, <i>scene o</i>.; <i>allucinazioni o</i>.; o, per estens., che ha caratteri analoghi a quelli del sogno; irreale, rarefatto, fantastico: <i>un’atmosfera o</i>., <i>un’esaltazione o</i>.; <i>poesia o.</i>; <i>il sapore o. degli ultimi film di Fellini</i>; <i>stato crepuscolare o</i>.; <i>delirio o</i>., disorientamento della coscienza che si manifesta nello stato crepuscolare onirico, senza distinzione tra fantasia e realtà; <i>fenomeni o</i>. o <i>di tipo onirico</i>. In psicanalisi, <i>lavoro o</i>. (traduz. del ted. <i>Traumarbeit</i>), l’insieme delle operazioni psichiche per mezzo delle quali colui che sogna traduce il contenuto latente del sogno (e cioè i desiderî proibiti che questo tende a esaudire) in un contenuto manifesto, che possa essere accettato e, quindi, ricordato nello stato di veglia.</p>

<p><strong>ónta</strong> s. f. [dal fr. ant. <em>honte</em>, voce di origine germanica]. – Disonore, vergogna, sia conseguente ad azione vile o disonesta commessa, a pena infamante subìta, sia per grave affronto subìto da altri: <em>è un’o</em>. <em>che pesa sul suo nome</em>, <em>che ricade su tutta la sua famiglia</em>; <em>l’o</em>. <em>della sconfitta</em>, <em>della disfatta</em>; <em>i Romani dovettero subire l’o</em>. <em>delle forche caudine</em>; <em>un’o</em>. <em>che non si può cancellare</em>. Anche l’offesa, l’ingiuria, l’oltraggio che offende gravemente nell’onore: <em>fare</em>, <em>recare o</em>. <em>a qualcuno</em>; <em>ricevere</em>, <em>patire un’o</em>.; <em>dimenticare un’o</em>.; <em>vendicare l’o</em>., <em>lavare nel sangue l’o</em>. <em>patita</em>. Non com., <em>recarsi a o</em>. <em>una cosa</em>, considerarla un’offesa o motivo di vergogna, di disonore. Fig., poet., danno, molestia (cfr. gli usi analoghi di <em>offesa</em> e <em>ingiuria</em>): <em>contro all’onte De la pioggia e del sol ben forte armata</em> (Parini). Locuzioni: <em>in onta a</em>, e più com. <em>a onta di</em>, a vergogna, a infamia: <em>non vo’ che più favelle</em>, <em>Malvagio traditor; ch’a la tua onta I0 porterò di te vere novelle</em> (Dante); di solito però adoperate in senso estens., a dispetto di, malgrado, nonostante: <em>lo farò in o</em>. <em>a te</em>, <em>in o</em>. <em>al tuo divieto</em>; <em>la virtù trionfa ad o</em>. <em>dei malvagi</em>; <em>le vie si sgombra e solo</em>, <em>ad onta Di mille difensor</em>, <em>Gernando affronta</em> (T. Tasso); anche con nomi di cosa, e senza che ci sia necessariamente l’idea del dispetto o della vergogna: <em>è voluto andarci</em>, <em>ad o</em>. <em>dei miei avvertimenti</em>; <em>sono riuscito</em>, <em>ad o</em>. <em>di tutti gli ostacoli</em>, <em>di ogni difficoltà</em>, <em>dell’invidia</em>; <em>vollero partire</em>, <em>ad o</em>. <em>della bufera</em>.</p>

<p><b>ontologìa</b> s. f. [comp. di onto- e -logia]. – Nel linguaggio filos., la scienza dell’essere in quanto essere: il termine è stato introdotto nel sec. 17° e deve in partic. la sua fortuna al filosofo ted. Christian Wolf (1679-1754) che nella sua Philosophia prima sive Ontologia (1729) lo definiva come equivalente di «filosofia prima» (espressione usata da Aristotele per la scienza dell’essere, poi chiamata metafisica) «in cui sono contenuti tutti i principî della conoscenza umana»; è stato poi ampiamente riutilizzato nel nostro secolo, con valenze diverse, da E. Husserl, N. Hartmann e M. Heidegger.</p>

<p id="op"><b>opale</b> s. m. o f. (ant. <strong>opalo</strong> m., <strong>opala</strong> f.) [dal fr. <em>opale</em>, femm., che è dal lat. <em>opălus</em>, gr. ὀπάλλιος i quali a loro volta provengono dal sanscr. <em>ùpala</em>- «pietra preziosa»]. – <strong>1.</strong> Minerale, di lucentezza vitrea, talvolta grassa o ceroide, colore bianco lattiginoso, o anche azzurrognolo, giallo aranciato, rosso, nero o verde, raramente incolore e trasparente, costituito di silice idrata, usato come gemma e per la fabbricazione di piccoli oggetti artistici. <em>O</em>. <em>nobile</em> (o <em>orientale</em>), varietà pregiata di colore bianco lattiginoso, talora con tendenza all’azzurro o al grigio perla (raramente con colore deciso: giallo, rosso, verde, nero) e semitrasparente, che presenta accentuata opalescenza e iridescenza; secondo come si manifesta il gioco di luce, l’opale nobile prende nomi diversi: <em>o</em>. <em>arlecchino</em>, con numerosissime macchiette iridescenti; <em>o</em>. <em>a fiamma</em>, con iridescenza a strisce; <em>o</em>. <em>girasole</em>, quasi trasparente, con opalescenza azzurra; <em>o</em>. <em>dorato</em>, con accentuato riflesso aureo; <em>o</em>. <em>nero</em>, con giochi di colori che risultano sul fondo scuro; <em>o</em>. <em>di fuoco</em>, varietà rossa proveniente dal Messico; <em>o</em>. <em>xiloide</em>, legno fossile silicizzato. <strong>2.</strong> <em>Opale d’acqua</em>, <em>o</em>. <em>di Ceylon</em>, sinonimi di <em>pietra di luna</em>, varietà d’ortoclasio. <strong>3.</strong> Nel linguaggio letter. e poet., colore bianco lattiginoso tendente all’azzurro, o grigio perla, che è proprio delle varietà più note dell’opale nobile, attribuito soprattutto al cielo, talvolta agli occhi: <em>Il disco</em> [del Sole], <em>grandissimo</em>, <em>pende Rossastro in un latte d’o</em>. (Pascoli); anche in funzione appositiva, sempre invar. e posposto a un agg. o sost.: <em>un cielo o</em>.; <em>un bel grigio o</em>.; <em>una seta opale</em>.</p>

<p><strong>opalescènte</strong> agg. [der. di <em>opale</em>, sul modello di <em>lattescente</em> e sim.]. – Che ha la proprietà dell’opalescenza, che si presenta cioè con aspetto lattiginoso e talora iridescente: <em>in un’aria opalescente da neve</em> (Francesca Sanvitale). <em>Vetro o</em>., lo stesso che <em>vetro opalino</em> o <em>opalina</em> (v. opalina, nel sign. 2).</p>

<p><b>ope legis </b> locuz. lat. (propr. «per forza di legge, in forza della legge»), usata in ital. come avv. e s. f. – Espressione usata per indicare che un effetto si verifica in conseguenza della diretta applicazione di una norma di legge, senza che a ciò sia necessaria alcun’altra attività: <em>in presenza di determinati vizî formali un contratto è nullo</em>, <em>e quindi inefficace</em>, <em>ope legis</em>. La locuzione è anche riferita, in genere con connotazione polemica, a situazioni particolari o eccezionali (per es., assunzioni stabili di lavoratori a contratto temporaneo) che vengono legittimate anziché seguendo la normativa o la prassi vigente (per es., con il bando di regolari concorsi) facendo ricorso a provvedimenti appositi.</p>

<p><strong>opinàbile</strong> agg. [dal lat. <em>opinabĭlis</em>, der. di <em>opinari</em> «opinare»]. – Propr., che si può opinare, su cui si può avere un’opinione propria; si dice soprattutto a proposito di fatti o questioni per i quali non vi è una certezza assoluta, ma una valutazione personale e soggettiva: <em>è materia o</em>.; <em>questioni</em>, <em>soluzioni opinabili</em>; in alcuni casi è sinon. dell’agg. <em>discutibile</em>: <em>queste non sono cose o</em>.; <em>una teoria</em>, <em>un’affermazione piuttosto opinabile</em>. ◆ Avv., non com., <strong>opinabilménte</strong>, da un punto di vista opinabile.</p>

<p><b>oplite</b> (raro oplita) s. m. [dal gr. ὁπλίτης, der. di ὅπλον «armatura»; lat. hoplites]. – Nell’antica Grecia, fante dotato di armatura pesante, costituita da scudo, corazza di metallo o di cuoio guarnito di metallo, schinieri, elmo di metallo, lancia e spada.</p>

<p id="or"><b>órcio</b> s. m. [lat. ŭrceus] (pl. gli órci, ant. le órcia). 1. Grande vaso di terracotta, panciuto, usato soprattutto per tenervi l’olio, oppure di forma allungata (talora smaltato) e dotato nella parte bassa di un foro per spillare il liquido che contiene (in genere vino). Fig. (oggi poco com.): l’acqua vien giù a orci, piove dirottamente. Anticam., vaso fittile di forma allungata, munito di una o due anse, con collo cilindrico, destinato a contenere o anche, nelle forme più piccole, a versare liquidi. 2. Antica unità di misura di capacità equivalente alla dodicesima parte del cogno, cioè a 37,98 litri. ◆ Dim. orcèllo, orcino, orciòlo (v.); accr., non com., orcióne.</p>

<p><b>òrgia</b> s. f. [dal lat. orgia, neutro pl., gr. ὄργια (pl. di ὄργιον), affine a ἔργον «opera»] (pl. -ge o -gie). – 1. Cerimonia rituale, frequente nella tradizione di numerose religioni (grandi feste iniziatiche o agricole, celebrazioni misteriche in onore di divinità come Demetra, Dioniso, Bacco, Orfeo, ecc.), consistente in una manifestazione di carattere tumultuoso, i cui partecipanti, sottraendosi temporaneamente alle norme che regolano il comportamento consueto della comunità, si abbandonano a un’esplosione senza freno della vita fisica e psichica; al di là di precise tradizioni religiose, il motivo dell’orgiasmo come infrazione di norme date è presente in tutte le tradizioni popolari persistendo in varie forme anche nel moderno carnevale. Orge (o feste) dionisiache, nell’antica Grecia, le celebrazioni del culto di Dioniso, durante le quali le baccanti partecipavano al furore sacro indotto dal culto orgiastico proprio di quel dio con forme di eccitazione parossistica che si coronava addentando vivo o mangiando crudo (omofagia) un cerbiatto, incorporazione di Dioniso. 2. Per estens., riunione di persone che si comportano senza alcuna inibizione, spec. sessuale, e le manifestazioni stesse di tale comportamento (in partic., la pratica dell’amore di gruppo): darsi alle o.; passare una notte di orgia o di orge; più genericam., baldoria sfrenata e rumorosa, durante la quale ci si abbandona a eccessi e stravizî: o. carnevalesche, o. di capodanno. Fig., grande quantità, profusione eccezionale, straordinaria, che eccita, che sconvolge: un’o. di luci, di suoni, di colori; un’o. di sangue; anche, semplicem., eccesso, quantità esagerata: un’o. di letture, di discorsi, di citazioni. ◆ Dim., non com., orgétta.</p>

<p><b>orìgine</b> s. f. [dal lat. <i>origo -gĭnis</i>, der. di <i>oriri</i> «alzarsi, nascere, provenire, cominciare»]. – <b>1.</b> In genere, il primo principio, la prima apparizione o manifestazione di qualche cosa, e il modo con cui essa si è formata: <i>l’o</i>. <i>della vita</i>, <i>dell’universo</i>, <i>della terra</i>, <i>dell’uomo</i>; <i>il problema dell’o</i>. <i>unica del genere umano</i>; <i>la teoria di Darwin sull’o</i>. <i>delle specie</i>; <i>l’o</i>. <i>delle idee</i>, <i>del linguaggio</i>; <i>l’o</i>. <i>del dramma</i>, <i>delle sacre rappresentazioni</i>; <i>risalire all’o</i>. (o <i>alle o</i>.), alle prime manifestazioni di un fatto, o alle cause prime. Locuz. agg. <i>d’origine</i>, in espressioni come <i>peccato</i>, <i>vizio</i>, <i>difetto d’o</i>. (più com. <i>originale</i>); locuz. avv. <i>in origine</i>, da principio, al primo manifestarsi di ciò di cui si tratta. Frequente l’uso del plur.: <i>le o</i>. <i>di quel popolo si perdono nell’oscurità dei tempi</i>; <i>le o</i>. <i>leggendarie di Roma</i>; soprattutto per indicare le forme più antiche di una realtà soggetta a evoluzione, a sviluppo: <i>le o</i>. (o <i>il periodo delle o.</i>) <i>di una letteratura</i>; <i>le o</i>. <i>del cristianesimo</i> (o <i>il cristianesimo delle o</i>.). Con accezioni più partic.: <b>a.</b> La realtà, il fatto da cui qualche cosa deriva, sia direttamente, sia per trasformazione: <i>sono fenomeni diversi ma che hanno la stessa o</i>.; <i>l’o</i>. <i>di un’istituzione</i>, <i>di un’usanza</i>, <i>di un errore</i>, <i>di un pregiudizio</i>; <i>o</i>. <i>di una parola</i>, la sua etimologia: <i>vocabolo d’o</i>. <i>greca</i>, <i>araba</i>, <i>d’o</i>. <i>sconosciuta</i>. Con sign. più affine a <i>causa</i>: <i>l’o</i>. <i>dei tumori</i>, <i>dell’artrosi</i>; <i>l’o</i>. <i>dei terremoti</i>, <i>dei fenomeni vulcanici</i>; <i>o</i>. <i>di una lite</i>, <i>di una disputa</i>, <i>di un contrasto</i>. E per indicare il modo, il processo di formazione: <i>rocce d’o</i>. <i>sedimentaria</i>; <i>terreno d’o</i>. <i>alluvionale</i>, ecc. <i>Dare o</i>. <i>a qualche cosa</i>, far nascere, causare: <i>la diversità d’opinioni ha dato o</i>. <i>alla disputa</i>. <i>Avere</i>, <i>trarre o</i>. <i>da qualche cosa</i>, derivare, essere causato, provocato da: <i>tutti i nostri guai hanno o</i>. <i>dalla sua ostinazione</i>; <i>le supposizioni dei commentatori hanno avuto o</i>. <i>da una erronea interpretazione del verso</i>. <b>b.</b> Riferito a una famiglia, oltre al sign. generico (per es., <i>le o</i>. <i>della dinastia sabauda</i>, i suoi inizî, il primo periodo della sua storia), può indicare la sua genealogia, la nazionalità, l’ambiente o la condizione sociale da cui proviene: <i>famiglia di antichissima o</i>., <i>di nobile o</i>.,<i> di o</i>. <i>oscure</i>; <i>è una famiglia francese</i>, <i>ma italiana d’o</i>. (o <i>di o</i>. <i>italiana</i>). Analogam. di persona singola: <i>un uomo di o</i>. <i>plebea</i>, <i>di umili o</i>.; <i>Mecenate era di o</i>. <i>etrusca</i>. In araldica, <i>arme di origine</i>, l’arme di una famiglia inquartata in quella di un’altra famiglia, che discende o ritiene di discendere dalla prima (per es., l’arme di Sassonia in quella dei duchi di Savoia); anche l’arme che presenta uno smalto o una figura propria del paese d’origine della famiglia (per es., l’armellino nell’arme di famiglie d’origine bretone). <i>Luogo</i>, <i>paese d’o</i>., di una persona, il paese natale suo e dei suoi antenati; di un popolo, di un animale, di una pianta, quello da cui proviene, da cui si è mosso o è stato trasportato per vivere altrove. <b>c.</b> Di una merce, <i>luogo</i> o <i>paese d’o</i>., quello in cui è stata prodotta o da cui comunque proviene (anche assol. <i>origine</i>, con lo stesso senso, nella locuz. <i>all’o</i>., per es.: <i>vino imbottigliato all’o</i>., o sim.); per la <i>denominazione d’o</i>., in diritto e in enologia, v. denominazione. <i>Certificato di o</i>., documento rilasciato da pubbliche autorità (console, camere di commercio, ecc.) per attestare quale sia il paese di origine di una data partita di merce; deve essere esibito alla dogana dal capitano di una nave mercantile, quando vuole introdurre quella merce nel territorio nazionale. <b>d.</b> <i>L’o</i>. <i>di un fiume</i>, la sua sorgente. <b>2.</b> Con senso spaziale, e più concr., il punto d’inizio di qualche cosa: <i>l’aorta ha o</i>. <i>dall’orifizio arterioso del ventricolo sinistro del cuore</i>. In matematica, <i>o</i>. <i>di una semiretta</i>, il suo punto estremo; <i>o</i>. <i>delle coordinate</i> (o <i>punto</i>-<i>origine</i>), il punto comune agli assi di un riferimento cartesiano, di solito indicato con la lettera <i>O</i>. <b>3.</b> In grammatica, <i>complemento di o</i>. (o <i>di provenienza</i>), il complemento che indica l’origine, la discendenza, la provenienza di una persona o di una cosa (per es.: «<i>nato da</i> o <i>di povera famiglia</i>»; «la famiglia Giulia si diceva discendente <i>da Iulo</i>»; «il Po nasce <i>dal Monviso</i>», ecc.; anche in un senso estens. e fig., in frasi come: «<i>da chi</i> hai appreso la notizia?», «ho imparato molto <i>da te</i>», ecc.).</p>

<p><b>orogenesi</b> (dal greco ὄρος = rilievo, montagna + γένεσις = origine, causa produttiva) indica in geologia il processo di formazione di un qualsiasi rilievo.</p>

<p><b>ortodossìa</b> s. f. [dal gr. ὀρϑοδοξία; v. ortodosso]. – <b>1.</b> In senso generico, retta credenza, purezza di fede, conformità a una determinata religione o chiesa, della quale si accetta integralmente la dottrina (in contrapp. a <i>eterodossia</i>). Più particolarm., nella teologia cattolica, la piena adesione alla fede cristiana secondo gli insegnamenti della Chiesa cattolica romana: <i>deviare dall’o</i>., <i>rientrare nell’o</i>. (locuz. frequenti anche con i sign. estens. del n. 3). <b>2.</b> Storicamente, la parola designa la chiesa greca, cioè la chiesa «ortodossa» (v. <span class="tc-smallcaps">ortodosso</span>). È anche il nome di una solennità della Chiesa greca (<i>festa dell’o</i>.) che si celebra la prima domenica di quaresima in ricordo della vittoria sull’iconoclastia, e che con l’andar del tempo ha assunto il significato generale di celebrazione della vera fede contro l’eresia. <b>3.</b> Per estens., conformità, stretta adesione alle regole o ai principî di una scienza, di una corrente, di un partito, di una scuola, nel campo dottrinale, politico, sociale, artistico, ecc.: <i>l’o</i>. <i>liberale</i>, <i>marxista</i>; <i>un esponente dell’o. cattolica</i>.</p>

<p><b>ortodòsso</b> agg. e s. m. (f. -<i>a</i>) [dal lat. tardo <i>orthodoxus</i>, gr. ορϑόδοξος, comp. di ὀρϑός «retto, corretto» e δόξα «opinione»]. – <b>1. a.</b> In senso generico, che accetta integralmente le dottrine religiose affermate come vere da una determinata Chiesa e ne osserva il culto: <i>cattolici o</i>., <i>valdesi o</i>., <i>anglicani o</i>., ecc.; <i>dottrine</i>, <i>affermazioni</i>, <i>opinioni ortodosse</i>. In partic., per la Chiesa cattolica sono <i>scrittori</i>, <i>pensatori</i>, <i>teologi o</i>. quelli che seguono la dottrina professata dalla Chiesa, e <i>opinioni</i>, <i>proposizioni o</i>. quelle conformi ai suoi insegnamenti. <b>b.</b> Con sign. più determinato, <i>Chiesa o</i>. è la denominazione assunta dalla Chiesa greca (in base all’identificazione dell’ortodossia con la fede proclamata dai primi sette concilî ecumenici) per caratterizzarsi e contrapporsi alla Chiesa romana dopo lo scisma del 1054 (<i>liturgia o</i>., <i>rito o</i>., <i>catechismo o</i>., <i>prete o</i>., ecc.); e col sost. <i>ortodossi</i> s’intendono in genere gli appartenenti alle varie Chiese cristiane ortodosse orientali di rito bizantino, organizzate in varî patriarcati (tra esse la più importante, anche per numero di fedeli, è la Chiesa russa). <b>2.</b> Per estens., che aderisce strettamente a una dottrina, anche non religiosa: <i>gli idealisti o</i>.; <i>i socialisti o</i>.; <i>un freudiano o</i>.; <i>avere opinioni o</i>. <i>in fatto di morale</i>, <i>di politica</i>, <i>d’arte</i>. Con uso più o meno scherz.: <i>per quanto riguarda le convenzioni sociali io sono poco o</i>., ho idee mie, non coincidenti con quelle comunemente accettate; <i>maniere poco o</i>., modi di agire che non rispettano le convenzioni sociali o le regole stabilite, o, anche, maniere sconvenienti, brutali.</p>

<p id="os"><b>-òṡi</b> [dal gr. -ωσις]. – Suffisso (tonico, solo in poche parole atono o di pronuncia oscillante) di numerosi sostantivi, derivati dal greco o formati modernamente, indicanti in genere condizione, stato, processo e sim. Il suffisso interessa soprattutto la terminologia medica, nella quale ora compare con sign. generico (per es., <i>anchilosi</i>, <i>ipnosi</i>, <i>necrosi</i>, <i>stenosi</i>, ecc.), ora indica condizione, lesione, manifestazione morbosa, con usi molto ampî (<i>amaurosi</i>, <i>calcolosi</i>, <i>fibrosi</i>, <i>nevrosi</i>, <i>psicosi</i>, <i>sclerosi</i>, <i>trombosi</i>, ecc.), ora designa più particolarm. malattie a carattere degenerativo (e si contrappone spesso in questo caso al suff. -<i>ite</i>, come <i>artrosi</i>, <i>epatosi</i>, <i>nefrosi</i>, <i>osteosi</i>), ora la presenza di numerose manifestazioni morbose dello stesso tipo in zone circoscritte o diffuse a tutto il corpo (<i>lipomatosi</i>, <i>neurofibromatosi</i>), ora infine deviazioni più o meno gravi dall’equilibrio fisiologico (<i>leucocitosi</i>, <i>iperidrosi</i>, <i>avitaminosi</i> e <i>ipervitaminosi</i>). Analogam., in botanica, il suffisso è adoperato per indicare malattie delle piante o di singoli organi (<i>acariosi</i>, <i>ascidiosi</i>, <i>clorosi</i>, <i>gommosi</i>, <i>micosi</i>, ecc.).</p>

<p><b>Osiride</b> = (gr.῎Οσιρις) Dio egizio, forse originario di Busiri, nel Delta. Nel sistema genealogico della teologia eliopolitana, figlio di Geb e di Nut, fratello di Iside, di Nefti e di Seth. La versione ellenistica del suo mito, che tuttavia trova conferma nelle allusioni dei testi iscritti sulle piramidi, lo dà come buon re d’Egitto, ucciso e fatto a pezzi dal fratello Seth. Iside, la moglie, ne ricostituisce il corpo, rianimato magicamente, e ne ha un figlio, Oro, al quale spetta vendicare il padre. O., successivamente, diviene signore del regno dei morti.</p>

<p><b>osmazoma</b> (dal greco οσμή = odore e zωμός ζωμός = brodo) Letteralmente è quindi il «sapore del brodo». Chimicamente, è la parte sapida delle carni ed è solubile in acqua fredda; è per questo che per fare un buon brodo bisogna mettere la carne nell’acqua fredda. Il segreto dell’osmazoma verrà svelato solo nel 1909 quando il chimico giapponese Kikunae Ikeda (1864-1936) scopre che l’eccezionale sapidità di una zuppa di alghe dipendeva dal suo elevato contenuto in L-glutammato, un amino acido, che conferiva un gusto non spiegabile sulla base dei classici dolce, salato, amaro e acido. </p>

<p><b>osmòṡi</b> s. f. [der. del gr. ὠσμός «spinta, impulso»]. – <b>1.</b> In chimica fisica, fenomeno di diffusione tra due liquidi miscibili attraverso una membrana di separazione, che può essere provocato da cause di natura termica (<i>termoosmosi</i>), elettrica (<i>elettroosmosi</i>) o, nel caso più comune, da una differenza di concentrazione tra due soluzioni di uguali componenti o tra una soluzione e il suo solvente. Qualora la membrana sia attraversabile soltanto dal solvente (membrana semipermeabile), si ha passaggio di liquido in un solo senso e fino al raggiungimento di uno stato di equilibrio nel quale la pressione del solvente su un lato della membrana eguaglia quella sull’altro lato: la pressione totale della soluzione sarà però maggiore, dovendosi considerare anche la pressione del soluto, e si manifesterà quindi una sovrapressione (<i>pressione osmotica</i>), che può essere evidenziata sotto forma di spinta idrostatica. Quando invece la membrana sia attraversabile e dal solvente e dal soluto, si ha passaggio nei due sensi, e la diffusione prosegue finché dalle due parti della membrana si sia stabilita la stessa concentrazione. <i>O</i>. <i>inversa</i>, fenomeno che si verifica quando, nel caso di soluzioni di diversa concentrazione separate da una membrana semipermeabile, si applichi tra le due superfici della membrana una differenza di pressione contraria alla pressione osmotica e a questa superiore in valore assoluto, per cui il flusso del solvente avviene dalla soluzione più concentrata a quella più diluita; può trovare applicazione nella dissalazione delle acque salmastre (con risparmio di consumo energetico rispetto alla dissalazione ottenuta con processi termici), nel trattamento di scarichi liquidi di origine industriale (in quanto permette il recupero di sottoprodotti pregiati e la riutilizzazione delle acque così trattate), nelle operazioni di separazione e purificazione dell’industria alimentare (dove consente una conservazione dei caratteri organolettici e nutrizionali dei prodotti migliore di quella ottenuta con processi che richiedono aggiunta di calore o di sostanze chimiche). <b>2.</b> In senso fig., influenza reciproca che persone, gruppi, elementi diversi esercitano l’uno sull’altro, soprattutto in quanto intervenga una reciproca compenetrazione di idee, atteggiamenti, esperienze e sim.: <i>o</i>. <i>culturale</i>, <i>morale</i>, <i>sociale</i>.</p>

<p><b>ostativo</b> agg. [der. di ostare]. – Che costituisce ostacolo, che è d’impedimento; è termine usato esclusivam. nel linguaggio giur.: cause o., per l’applicazione dell’amnistia; errore o. (denominato nel codice civile vigente errore nella dichiarazione), quello consistente in una divergenza fra la volontà e la sua dichiarazione, tale quindi da determinare l’annullabilità del contratto quando sia ritenuto essenziale e riconoscibile dall’altro contraente. L’<b>ergastolo “ostativo</b>” è quello applicato per uno o più delitti assolutamente “impermeabili” all’accesso ai benefici penitenziari2, inclusi nell’elenco dell’art. 4 bis, co. 1, ord. penit., nel caso in cui manchi l’utile collaborazione con la giustizia ex art. 58 ter ord. penit. e non ricorrano le ipotesi di collaborazione “impossibile” o “irrilevante” previste dal comma 1-bis dell’art. 4 bis3. Sul versante probatorio esso si fonda su una presunzione assoluta di persistente pericolosità del condannato non collaborante, precludendogli «qualsiasi possibilità di ritorno – sia temporaneo che definitivo – nella società libera». </p>

<p><b>osteggiare</b> v. tr. e intr. [der. di <em>oste</em><sup>2</sup>] (<em>io ostéggio</em>, ecc.). – <strong>1.</strong> tr. e intr. (aus. <em>avere</em>), ant. Attaccare il nemico; assalire una città con l’esercito; assediare. Come intr., guerreggiare, o anche essere accampati: <em>mentre Annibale osteggiava in Italia</em>, <em>nelle Spagne le armi romane</em> ... <em>trionfavano</em> (Pisacane). <strong>2.</strong> tr., fig. Contrastare, avversare, opporsi a qualcuno o a qualche cosa, assumendo un atteggiamento decisamente ostile: <em>era osteggiato da molti colleghi</em>; <em>o</em>. <em>un progetto</em>, <em>una proposta</em>, <em>un’iniziativa</em>.</p>

<p><strong>ostensióne</strong> s. f. [dal lat. tardo <em>ostensio</em> -<em>onis</em>, der. di <em>ostendĕre</em> «mostrare»], letter. – L’atto di mostrare, di esporre alla vista (soprattutto una reliquia, nelle chiese). Anche, dimostrazione, spiegazione, soprattutto in quanto sia fatta con chiarezza e in modo concreto; in partic., nelle antiche università, <em>o</em>. <em>dei semplici</em> (lat. <em>ostensio simplicium in horto</em>), l’insegnamento impartito dall’ostensore dei semplici (v. ostensore).</p>

<p><b>Osteotomia</b> (dal gr. ὀστέον "osso" e τομή "taglio"). - Così si chiama ogni intervento chirurgico che consiste nella scontinuazione di un osso ottenuta con strumenti taglienti. Indicazioni principali sono: la correzione di deformità e incurvamenti della diafisi delle ossa lunghe degli arti, sia congeniti sia acquisiti, come pure delle deformazioni dei capi ossei in prossimità delle articolazioni che sono cagione delle deviazioni laterali tanto comuni, valgismo o varismo; la rottura di calli ossei viziosi e deformi; la rottura di anchilosi e la ripristinazione di movimenti; si può eseguire anche la sezione dell'osso in prossimità di un'articolazione anchilosata e tendere con l'osteotomia alla formazione di una pseudoartrosi. L'osteotomia può essere semplice o lineare e cuneiforme, ossia con resezione di un cuneo osseo, e la sezione ossea può essere completa e incompleta. Nella pratica le più comuni osteotomie sono quelle del femore e della tibia.</p>

<p><b>ostruzionismo</b> s. m. [der. di ostruzione, sul modello dell'ingl. obstructionism]. - 1. [azione con cui si tende volutamente e sistematicamente a ostacolare una determinata attività] ≈ boicottaggio, (non com.) ostruzione, sabotaggio. ↔ aiuto, appoggio, sostegno. ● Espressioni: fare (dell')ostruzionismo [frapporre degli ostacoli allo svolgimento di un'attività] ≈ e ↔ [→ OSTACOLARE (2)]. 2. a. (polit.) [sistema usato dalle minoranze parlamentari per impedire o ritardare le deliberazioni della maggioranza, mediante l'uso dilatorio di tutti i mezzi consentiti dalle norme parlamentari] ≈ filibustering. ⇑ sabotaggio. b. (sport.) [nel calcio e nel rugby, manovra scorretta consistente nell'ostacolare intenzionalmente con il proprio corpo la corsa dell'avversario che sta per impossessarsi della palla] ≈ ostruzione. </p>

<p><b>ottemperanza</b> s. f. [der. di <i>ottemperare</i>]. – Rispettosa osservanza e applicazione pratica di quanto è stabilito da un’autorità o imposto come obbligo; si usa quasi esclusivam. nel linguaggio burocr., nella locuz. <i>in ottemperanza a</i> (<i>in o</i>. <i>alle disposizioni</i>, <i>alle leggi</i>, <i>al decreto</i>, e simili). In diritto, <i>giudizio di ottemperanza</i>, quello diretto a ottenere l’adempimento, da parte dell’autorità amministrativa, dell’obbligo di conformarsi, per ciò che riguarda il caso deciso, al giudicato del tribunale.</p>

<p><b>ottentòtto</b> agg. e s. m. (f. -a) [dall’oland. Hottentot o Ottentot, prob. voce imitativa dei suoni avulsivi caratteristici del loro linguaggio]. – 1. Relativo o appartenente agli Ottentotti, popolazione indigena dell’Africa australe, che all’epoca dei primi stanziamenti olandesi (sec. 17°) occupava in masse cospicue la regione del Capo di Buona Speranza, mentre oggi è ridotta a poche migliaia di individui, che presentano, dal punto di vista dell’antropologia fisica, caratteri di steatopigia, di camerrinia, di bassa statura nonché una particolare plica sulla palpebra superiore, detta plica ottentotta. Attualmente il termine è stato abbandonato dagli studiosi, preferendosi, come etnonimo, il termine khoi per meglio riferirsi alla particolarità di un linguaggio parlato caratterizzato da schiocchi (suoni avulsivi), apofonia vocalica e toni musicali: lingua o. (o lingua khoi), attualmente riunita dagli studiosi a quella parlata dai boscimani (o san) con il nome complessivo di lingua khoi-san (analogam., cultura khoi-san, la cultura relativa all’insieme etnico costituito dagli ottentotti e dai boscimani). Per il cosiddetto grembiule delle Ottentotte, v. grembiule, n. 3. 2. In senso fig., la parola è spesso usata per indicare persona grossolanamente ignorante e maleducata e, al plur., come sinon. di popolo barbaro e rozzo.</p>

<p><b>ovoviviparità</b> = tipo di riproduzione di una specie animale in cui le uova sono incubate e si schiudono nell'organismo materno, senza che vi sia alcuna relazione nutritiva, come invece accade nella viviparità.</p>

<p><b>ovvéro</b> cong. [comp. di <i>o</i><sup>2</sup> e <i>vero</i>]. – Forma rafforzata della cong. disgiuntiva <i>o</i>, usata soprattutto quando il secondo termine, a cui si premette, è costituito da un’intera proposizione: <i>o tu ti spieghi male</i>,<i> ovvero sono io che non capisco</i>; ormai ant. le grafie <i>o vero</i>, <i>overo</i>. È meno com. di <i>oppure</i>, di cui ha lo stesso valore. Come <i>ossia</i>, fu di uso frequente in passato per introdurre un sottotitolo di opere letterarie, teatrali, narrazioni varie (spec. quelle di tono popolare): <i>Il Malpiglio secondo overo Del fuggir la moltitudine</i>, uno dei <i>Dialoghi</i> di T. Tasso; <i>Il marchese di Santa Prassede ovvero la vendetta paterna</i>, di F. D. Guerrazzi; <i>Satanella</i>,<i> ovvero la mano della morta</i>, di C. Invernizio. Nell’uso corrente ha attualmente una funzione soprattutto esplicativa, equivalente a <i>cioè</i>, <i>ossia</i>: <i>la cucina meneghina</i>,<i> ovvero di Milano</i>; <i>i legumi</i>,<i> ovvero fagioli</i>,<i> fave</i>,<i> piselli ecc.</i>,<i> sono ricchi di proteine</i>.</p>

<section aria-label="End">
<a href="n.html">«N</a>
<a href="../index.html">Index</a>
<a href="p.html">P»</a>
</section>

</article>

</body>
</html>
