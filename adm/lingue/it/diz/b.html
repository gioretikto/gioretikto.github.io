<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="B">
	<title>B</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Home</a></li>
		<li><a class="navbar" href="../index.html">Grammatica</a></li>
	</ul>
</nav>

<article>

<h1>B</h1>

<p><a href="a.html">A</a>, <a href="b.html">B</a>, <a href="b.html#be">BE</a>, <a href="b.html#bi">BI</a>, <a href="b.html#br">BR</a>, <a href="b.html#bl">BL</a>, <a href="c.html">C</a>, <a href="d.html">D</a>, <a href="e.html">E</a>, <a href="f.html">F</a>, <a href="g.html">G</a>, <a href="h.html">H</a>, <a href="i.html">I</a>, <a href="l.html">L</a>, <a href="m.html">M</a>, <a href="n.html">N</a>, <a href="o.html">O</a>, <a href="p.html">P</a>, <a href="q.html">Q</a>, <a href="r.html">R</a>, <a href="s.html">S</a>, <a href="t.html">T</a>, <a href="u.html">U</a>, <a href="v.html">V</a>, <a href="x.html">X</a>, <a href="y.html">Y</a>, <a href="z.html">Z</a></p>

<p><p><b>bacca</b> Frutto completamente carnoso, senza endocarpo legnoso e contenente numerosi semi (es. pomodoro, uva; v. fig.); contrapposto a drupa. Sono impropriamente chiamate b. anche le coccole dei ginepri (che non sono frutti, trattandosi di piante Gimnosperme, prive di ovario) e i frutti (drupe) dell’alloro.</p>

<p><b>balaustra</b> s.f. = Parapetto per terrazze, scalinate ecc. costituito da una sequenza di pilastrini poggianti su uno zoccolo e raccordati tra di loro in alto.</p>

<p><b>bàlsamo</b> s. m. [lat. <i>balsămum</i>, dal gr. βάλσαμον]. – <b>1.</b> Nome di liquidi che fluiscono, spontaneamente o per incisione, da alcune piante e che all’aria tendono a solidificare: sono soluzioni o emulsioni di resine in olî essenziali contenenti acido benzoico e cinnamico; vengono comprese tra i balsami anche semplici soluzioni di resine in olî essenziali (propr. <i>oleoresine</i>). Sono balsami naturali il benzoino, lo storace, il <i>b</i>. <i>del Perù</i> e il <i>b</i>. <i>di Tolù</i>; oleoresine il <i>b</i>. <i>copaive</i>, il <i>b</i>. <i>del Canada</i>, il <i>b</i>. <i>della Mecca</i> o <i>giudaico</i>, ecc. Prendono il nome di <i>balsamo</i> anche miscele di balsami e oleoresine naturali con altre sostanze (per es. il <i>b</i>. <i>antipsorico</i>, a base di storace e di olio di ricino, usato nella cura della scabbia), o talora, in passato, sostanze del tutto diverse come il <i>b</i>. <i>di terra</i>, antica denominazione del petrolio greggio, per le sue supposte proprietà terapeutiche. <b>2.</b> fig. Vivanda o bevanda profumata e di grato sapore; rimedio portentoso contro la sofferenza; conforto, sollievo, consolazione: <i>quelle parole amiche furono un b</i>. <i>al suo dolore</i>; <i>cose che fanno conoscere che b</i>. <i>sia all’animo la benevolenza</i> (Manzoni). <b>3.</b> Crema emolliente per capelli che viene applicata dopo il lavaggio con lo shampoo.</p>

<p><b>balzano</b> agg. e s. m. [der. di <i>balza</i>]. – <b>1.</b> Di cavallo con una o più balze bianche sui piedi; secondo gli arti in cui queste hanno sede, il cavallo può essere <i>b</i>. <i>davanti</i>, <i>b</i>. <i>di dietro</i>, <i>b</i>. <i>da 3</i>, <i>da 4</i>; prov., <i>balzano da tre</i>, <i>cavallo da re</i>. <b>2.</b> fig. Strambo, stravagante: <i>cervello b</i>.; <i>avere idee balzane</i>.
</p>

<p><b>bandolo</b> /bàndolo/ s. m. [affine a banda3 «striscia»]. – Capo della matassa. Molto com. in senso fig., la via per risolvere una difficoltà, un problema, una questione intricata: cercare, trovare, smarrire il b. (o il b. della matassa); quando avrà trovato il b. di far sapere se è vivo, e dov’è, e che intenzioni ha, ti vengo a prender io a Milano (Manzoni).</p>

<p><b>barbarossa</b> = 1 Soprannome di Federico I di Hohenstaufen 2 Varietà di vitigno e uva da esso prodotta di colore rosso intenso</p>

<p><b>barbera</b> = s.m. e f. inv 1 Vitigno di un'uva del Piemonte 2 Il vino rosso da esso tratto ETIM incerta a. 1857</p>

<p><b>Bargiglio</b> = s.m. Appendice carnosa, rossa o rosso-bruna che pende sotto il becco dei galli, dei tacchini e di altri Galliformi, più sviluppata nel maschio che nella femmina; rappresenta un carattere sessuale secondario.</p>

<p><b>bariatria</b> pl. -e (med.) Etimologia: ← comp. di bari- (βαρύς pesante) e -iatria (ἰατρεία «cura medica»). Branca della medicina che studia le cause, la prevenzione e il trattamento dell’obesità.</p>

<p><b>bastione</b> /bastióne/ s. m. [accr. di bastìa]. – 1. Opera fortificata costituita da un terrapieno contenuto entro un perimetro poligonale di grosse muraglie di sostegno, che nel sistema difensivo, detto appunto bastionato, si costruiva a rinforzo e difesa delle cortine, in corrispondenza degli angoli sporgenti di queste; entrato sporadicamente in uso nel sec. 15°, divenne sistematico nelle fortificazioni cinquecentesche e nei secoli successivi, fino a che, con i nuovi tipi di armi da fuoco entrati in uso nel 19° sec., venne gradatamente sostituito da sistemi difensivi diversi. 2. fig. Riparo, difesa: il mare spinge le mugghianti Collere a questo bastion di scogli (Carducci).</p>

<p><b>barcamenarsi</b> v. intr. pron. [comp. di <em>barca</em><sup>1</sup> e <em>menare</em>] (<em>io mi barcaméno</em>, ecc.). – Destreggiarsi a proprio vantaggio, condursi abilmente senza prendere posizioni decise e responsabili, in modo da scansare danni o pericoli: <em>Barcamenandomi Tra il vecchio e il nuovo</em>, <em>Buscai da vivere</em> (Giusti). Usato anche, meno comunem., senza la particella pron.: <em>Fulgenzio</em>, <em>il sagrestano</em>, <em>barcamenava colla sua faccia tosta in tutto quello scombuglio</em> (I. Nievo).</p>

<p><b>barolo</b> = s.m. inv. Vino rosso asiutto del Piemonte, molto pregiato- ETIM dal nome della località di produzione a. 1837</p>

<p><b>baròmetro</b> s. m. [dall’ingl. <i>barometer</i>, comp. di βάρος «peso» e -<i>meter</i> «-metro», voce coniata dal fisico chimico irl. R. Boyle nel 1665]. – <b>1.</b> Apparecchio per la misurazione della pressione atmosferica; si adoperano <i>b</i>. <i>a liquido</i> e <i>metallici</i>. <i>B</i>. <i>torricelliano</i> (dal nome del suo inventore, il fisico e matematico E. Torricelli), barometro a liquido nel quale la misura della pressione è data dall’altezza della colonna di mercurio in una canna chiusa a un estremo, preventivamente vuotata, capovolta in modo da essere disposte verticalmente su una bacinella di mercurio; sono varianti perfezionate del barometro torricelliano il <i>b</i>. <i>a pozzetto</i> o <i>di Fortin</i> e il <i>b</i>. <i>a sifone</i>. Nei barometri metallici (detti anche <i>aneroidi</i>, cioè «senza fluido») la misura della pressione è data dalla deformazione che, per effetto della pressione medesima, subisce una capsula metallica elastica in cui sia stato fatto il vuoto. <b>2.</b> Per analogia con il fatto che dalle indicazioni del barometro si possono prevedere, sia pure grossolanamente, le variazioni atmosferiche, il termine è usato nel linguaggio econ. per indicare certi dati dal cui esame si può prevedere l’andamento di alcuni fenomeni economici: <i>b</i>. <i>economico</i>, insieme di indici relativi a produzione, commercio, circolazione, credito, ecc., elaborati al fine di facilitare le previsioni circa il futuro andamento di un singolo fenomeno economico o della situazione economica in generale; <i>b</i>. <i>di mercato</i>, indagine elaborata da organizzazioni specializzate mediante raccolta di dati dalle varie imprese associate e costruzione di tabelle e grafici, utili per valutare la posizione di un’industria nei confronti di quelle concorrenti; <i>b</i>. <i>delle marche</i> (calco dell’ingl. <i>brand barometer</i>), particolare indagine di mercato mirante a mettere in luce le preferenze dimostrate dai consumatori per le varie marche di prodotti similari in varie zone di vendita e in tempi successivi. Con uso fig. affine, anche riferito ad altri fatti che siano pronto indizio di un variare della situazione, del maturare di certi eventi, e sim.</p>

<p><b>barriera èmatoencefalica</b> Struttura funzionale interposta fra sangue e parenchima nervoso, che regola selettivamente il passaggio sanguigno di sostanze chimiche da e verso il cervello, proteggendo il sistema nervoso da avvelenamenti e intossicazioni. È costituita dall’endotelio dei capillari sanguigni del cervello, dalla tunica elastica e avventiziale e da cellule gliali (astrociti). Le giunzioni strette delle cellule endoteliali dei capillari impediscono il passaggio delle sostanze e gli astrociti, i cui filamenti avvolgono i capillari cerebrali, esercitano un’attiva azione di filtro per molecole varie. Va distinta dalla barriera ematoliquorale, formata dagli endoteli dei capillari, dagli istiociti del connettivo e dall’epitelio dei plessi corioidei, che determina l’impermeabilità fisiologica fra sangue e liquor cefalorachidiano.</p>

<p><b>baṡilisco</b><sup>1</sup> agg. e s. m. (f. -<i>a</i>; pl. m. -<i>chi</i>). – Abitante, nativo della Basilicata; è forma di coniazione originariamente scherzosa, che concorre nell’uso con <i>basilicatese</i> e col più com. <i>lucano</i>.</p>

<p><b>baṡilisco</b><sup>2</sup> (ant. <b>baṡalisco</b>, <b>baṡalìschio</b>, <b>baṡalìscio</b>) s. m. [dal lat. <i>basiliscus</i>, gr. βασιλίσκος dim. di βασιλεύς propr. «reuccio»] (pl. -<i>chi</i>). – <b>1. a.</b> Rettile favoloso, che secondo le credenze medievali dava la morte con lo sguardo; fig.: <i>occhi di b</i>., <i>sguardo di b</i>., occhi o sguardo terribili, di fuoco. <b>b.</b> In araldica, figura chimerica ordinariamente rappresentata con il capo di gallo o di falcone sormontato da un’escrescenza carnosa, a forma di corona, il corpo squamoso su due o quattro o otto zampe da uccello, la coda di serpente; usato anche come cimiero. <b>2.</b> Genere di rettili (lat. scient. <i>Basiliscus</i>) della famiglia degli iguanidi, caratteristico per la presenza di un rilievo cutaneo, triangolare, sulla regione occipitale; comprende poche specie dell’America tropicale, di cui la più nota è il <i>b</i>. <i>comune</i> (<i>Basiliscus basiliscus</i>), prevalentemente insettivoro, lungo circa 80 cm, di colore generalm. verde o bruno olivastro, con fasce trasversali nere sul dorso, che vive nelle foreste lungo i fiumi del Messico e Guatemala (v. fig. a p. 420). <b>3.</b> Grossa bocca da fuoco in uso nei sec. 14° e 15°, così chiamata per il terrore che incuteva.</p>

<p><b>bati-</b>[dal gr. βαϑύς «profondo»]. – Primo elemento di parole composte formate modernamente (come <i>batisfera</i>, ecc.) nelle quali significa «profondo, profondità»; cfr. <i>bato</i>-</p>

<p><b>batiscafo</b> s. m. [comp. di <i>bati</i>- e -<i>scafo</i>]. – Tipo di sottomarino per esplorazioni a grande profondità, provvisto di mezzi di manovra e di propulsione semplificati, ma con pareti di forma e spessore tali da resistere a pressioni molto maggiori di quelle cui sono sottoposti i sottomarini ordinarî. I batiscafi più moderni sono costituiti da uno scafo che serve da galleggiante, e da una batisfera applicata direttamente sotto di esso.</p>

<p><b>bato-</b> [dal gr. βάϑος «profondità»]. – Primo e secondo elemento di parole composte formate modernamente (come <i>batolite</i>, <i>batometro</i>, ecc.), nelle quali significa «profondità» o anche «abbassamento» (come in <i>batofloro</i>); cfr. <i>bati</i>-. Più raro come secondo elemento (per es., <i>isòbato</i>).</p>

<p><b>batocròmo</b> agg. [comp. di <i>bato</i> Βαθύς «profondo»- e -<i>cromo</i>]. – In chimica, di atomo o radicale che, introdotto nella molecola di una sostanza colorata, ne rende il colore visibilmente più cupo, spostandone lo spettro di assorbimento verso lunghezze d’onda maggiori (<i>effetto batocromo</i> o <i>batocròmico</i>); si contrappone a <i>ipsocromo</i>.</p>

<p id="be"><b>benchmarking </b> ‹<em>bènčmaakiṅ</em>› s. ingl. [der. di <em>benchmark</em>], usato in ital. al masch. – Nel linguaggio aziendale e finanziario, attività continua di ricerca, misurazione e raffronto dei prodotti, processi, servizî, prassi, procedure e operazioni di una ditta con quelli che altre aziende hanno sviluppato, allo scopo di ottenere risultati eccellenti, finalizzati al miglioramento delle proprie prestazioni aziendali e per rendere evidente l’efficacia di determinati investimenti.</p>

<p><b>benżina</b> s. f. [dal tema di <i>benzoino</i>, prob. attraverso il ted. <i>Benzin</i>]. – <b>1.</b> Miscela di diversi idrocarburi liquidi della serie alifatica (con 4-12 atomi di carbonio) e di quella naftenica e aromatica, usata come carburante nei motori a combustione interna, come solvente, combustibile, ecc. <i>B</i>. <i>primaria</i>, ottenuta per distillazione del petrolio greggio; da essa, per frazionamento, si ricavano frazioni leggere e frazioni pesanti che vengono ulteriormente lavorate con varî metodi. <i>B</i>. <i>auto</i>, usata per i motori a combustione interna; le sue proprietà più importanti sono il potere indetonante, che viene espresso in numero di ottano (N.O.), e la volatilità; è distribuita in due tipi, normale, con N.O. 84-86, e supercarburante (comunem. detta <i>super</i>), con N.O. 98-100. <i>B</i>. <i>avio</i>, benzina di alchilazione, mista a frazioni di prima distillazione convenientemente trattate, con N.O. superiore a 100, usata per motori aeronautici. <i>B</i>. <i>naturale</i> (o <i>gasolina</i>), benzina leggerissima ottenuta dal gas naturale. <i>B</i>. <i>solventi</i>, usate nell’estrazione dei grassi, nel lavaggio a secco, ecc. Per la <i>b. verde</i>, v. <span class="tc-smallcaps">verde</span>, n. 1 <i>c.</i> <b>2. a.</b> Nell’uso com., con riferimento soprattutto alla benzina usata come carburante per auto: <i>fare b</i>., <i>fermarsi a fare b</i>. (e più compiutamente, <i>fermarsi al distributore a fare rifornimento di b</i>.); <i>restare senza b</i>., e sim. <b>b.</b> fig. Vino, soprattutto nella locuz. <i>fare b.</i>, bere vino, in frasi iron. o scherz. di uso fam.: <i>ha bisogno di fare spesso b</i>.; <i>ogni tanto si ferma in qualche osteria per fare benzina</i>.</p>

<p><b>benżoino</b> (ant. <b>bengiüì</b>, <b>bengioino</b>, <b>belgioino</b>, <b>belgiüino</b>, <b>belżoino</b>, <b>belżüino</b>) s. m. [alteraz. dell’arabo <i>lubān Giāwī</i> «incenso di Giava», nome con cui fu indicato dal viaggiatore arabo Ibn Battūta (sec. 14°)]. – <b>1.</b> Pianta delle stiracacee (lat. scient. <i>Styrax benzoin</i>) che produce il balsamo omonimo: albero dell’Arcipelago Malese, di altezza media, con fiori giallo-verdastri all’esterno, rossastri all’interno, riuniti in grappoli terminali e ascellari. <b>2.</b> Balsamo naturale ottenuto da varie specie di <i>Styrax</i> sotto forma di gocce o di mandorle, denominato a seconda della provenienza (Siam, Sumatra, ecc.); è costituito da resina, acido benzoico, acido cinnamico, vaniglina; ha sapore dolciastro e odore gradevole, ed è usato in medicina (come anticatarrale e, all’esterno, come antisettico e disinfettante) e in profumeria.</p>

<p><b>berciare</b> v. intr. [etimo incerto] (<em>io bèrcio</em>, ecc.; aus. <em>avere</em>), tosc. – Urlare sguaiatamente, strillare: <em>Pinocchio continuava a piangere</em>, <em>a b</em>., <em>a darsi dei pugni nel capo</em> (Collodi). Per estens., con valore spreg., cantare senza garbo né grazia; con questo sign., anche trans.: <em>berciavano canzoni</em> (D’Annunzio).</p>

<p><b>beóne</b> (letter. bevóne) s. m. [lat. tardo <i>bibo -ōnis</i>, der. di <i>bibĕre</i> «bere»]. Chi ha il vizio del bere (è più che bevitore, meno che ubriacone). I beoni, titolo d’un poemetto di Lorenzo de’ Medici, più esattamente intitolato Simposio. ◆ Dim. scherz. be(v)oncino e più com. be(v)oncèllo, detto spec. di ragazzi a cui piaccia il vino.</p>

<p id="bi"><b>bigotteria</b> /bigot:e'ria/ s. f. [der. di bigotto]. - [l'esser bigotto] ≈ bacchettoneria, beghineria, bigottismo, (lett., spreg.) santimonia. ‖ ipocrisia, moralismo, puritanesimo.</p>

<p><strong>bilióso</strong> agg. [dal lat. <em>biliosus</em>, der. di <em>bilis</em> «bile»]. – Di bile, pieno di bile, e per estens. irritabile, collerico (in questa accezione, il termine si riallaccia alla dottrina umorale ippocratica): <em>persona b</em>.; <em>temperamento</em>, <em>carattere</em>, <em>umore b</em>.; anche sostantivato: <em>pallido</em>, <em>di quel pallore proprio dei b</em>. (Pirandello). Di cosa, fatta o detta con bile, con rabbia: <em>scritto b</em>.; <em>parole biliose</em>. ◆ Avv. <strong>biliosaménte</strong>, con bile, rabbiosamente, stizzosamente.</p>

<p><b>birichino</b> s. m. e agg. [voce emiliana, prob. affine a <i>briccone</i>]. – <b>1. a.</b> s. m. (f. -<i>a</i>) Bambino vivace e impertinente, soprattutto in quanto manifesta tale suo carattere nelle parole o negli atti: <i>Non son più</i>, <i>cipressetti</i>, <i>un birichino</i>, <i>E sassi in specie non ne tiro più</i> (Carducci); anche agg.: <i>questo ragazzo si fa sempre più birichino</i>. <b>b.</b> agg., estens. Vivace, malizioso: <i>occhi b</i>.; <i>un sorriso b</i>., <i>con espressione birichina</i>. È molto diffusa, ma inesatta, la grafia <i>biricchino</i>. <b>2.</b> Nella prima metà del sec. 18° erano così chiamati a Bologna gruppi di malviventi, designati dal nome delle contrade, tra i quali vigeva una stretta omertà; consegnavano quanto riuscivano a rapinare a un capo, il quale ne disponeva a comune profitto. ◆ Dim., non com., <b>birichinùccio</b>.</p>

<p><b>bis</b> avv. [dal lat. <i>bis</i> «due volte»]. – <b>1.</b> Esclamazione con cui in spettacoli, concerti e sim. si chiede la ripetizione di un numero, di un’esecuzione, o anche una nuova esibizione dell’artista: <i>bis!</i>; <i>bene</i>, <i>bravo</i>, <i>bis!</i>; anche come sost.: <i>fare</i>, <i>concedere</i>, <i>chiedere un bis</i>. Per estens., <i>fare il bis di qualche cosa</i>, nell’uso fam., ripeterla, farla o volerla per la seconda volta: <i>squisita questa torta: farei volentieri il bis</i>. <b>2.</b> Con funzione attributiva, di cosa che si ripete, uguale o analoga alla prima, o che si fa per la seconda volta; spesso anche aggiunto a un numerale, per indicare un’unità che si inserisce tra due successive ripetendo il numero della prima: <i>a pagina 48 bis</i>; <i>l’articolo 4 bis</i> (o <i>4</i>° <i>bis</i>) <i>del regolamento</i>. In partic., nei trasporti ferroviari, <i>treno bis</i>, treno supplementare che in giorni di grande affollamento viene fatto viaggiare a breve intervallo di tempo da quello normale, con la stessa percorrenza; analogam. per altri servizî di trasporto: <i>corsa bis</i>.</p>

<p><b>bisarca</b> s. f. [comp. di bis-1 e arca (di Noè)]. – Nome, di formazione scherz., con cui sono comunem. indicati i grossi automezzi a due piani (di qui il pref. bis-) adibiti al trasporto di autoveicoli. Successivamente il termine è passato a indicare anche il carro ferroviario che nei treni navetta è adibito allo stesso trasporto, e inoltre l’autocarro-officina attrezzato per il trasporto delle autovetture da corsa su circuiti di gara.</p>
 
<p><b>bisbetico</b> agg. e s. m. (f. -a) [dal gr. ἀμϕισβητικός «litigioso»] (pl. m. -ci). – 1. agg. Stravagante, bizzarro, lunatico, brontolone: uomo b.; una moglie b.; gente b.; persona di umore b., di carattere b.; per estens., anche di cose: malattia b., con improvvisi alti e bassi, o bizzarra, strana: son mali bisbetici: non c’è tempo da perdere (Manzoni); nome b., parola b., di difficile pronuncia. 2. s. m. (f. -a) Persona lunatica. ◆ Avv. bisbeticaménte, in modo bisbetico, da persona bisbetica.</p>
 
<p><strong>biṡestile</strong> agg. [dal lat. tardo <em>bisextilis</em>; v. bisesto]. – <em>Anno b</em>.: quello di 366 giorni, della riforma giuliana e gregoriana del calendario, con il febbraio di 29 giorni (nella riforma gregoriana, è bisestile un anno ogni quattro, esclusi gli anni secolari il cui numero non sia divisibile per 400).</p>

<p id="b"><b>blagueur</b> s. m. (f. blagueuse ‹blaġö′ö∫›), fr. [der. di blague (v.)]. – Fanfarone, smargiasso, millantatore. </p>

<p><b>blandire</b> v. tr. [dal lat. blandiri, der. di blandus «carezzevole»] (io blandisco, tu blandisci, ecc.), letter. – Lusingare, allettare con parole carezzevoli: b. gli animi; contento di b. il marchese ... per staccarlo un poco dal partito clericale (Fogazzaro); b. le passioni, favorirle, secondarle. Anche, trattare con modi blandi, rivolgere buone parole: soccorre i piccoli infermi, li conforta, li blandisce (D’Annunzio); o lenire, mitigare: b. il dolore, gli affanni. Raro in senso concr., carezzare, lambire: l’aura estiva ... a lui blandisce Le vaghe membra (Parini).</p>

<p><b>blandìzia</b> (o <b>blandìzie</b>) s. f. [dal lat. <i>blanditia</i> e <i>blandities</i>, der. di <i>blandus</i> «carezzevole»], letter. – Carezza, lusinga, allettamento: <i>nei begli occhi fermi Rideva una blandizie femminina</i> (Gozzano); più spesso usato al plur.: <i>le molli b</i>. <i>degli innamorati</i>; <i>le b</i>. <i>delle passioni</i>.</p>

<p><b>blefarocèridi</b> s. m. pl. [lat. scient. <i>Blepharoceridae</i>, dal nome del genere <i>Blepharocera</i>, comp. del gr. βλέϕαρον «palpebra» e κέρας «antenna»]. – Famiglia d’insetti ditteri nematoceri, che comprende specie di piccole dimensioni, le cui larve vivono aderendo alle pietre in corsi d’acqua veloci e freddi o in prossimità di cascate.</p>

<p><b>blenorragìa</b> (ant. <b>blennorragìa</b>) s. f. [comp. di <i>bleno</i>- e -<i>ragia</i>]. – Malattia venerea dovuta al gonococco di Neisser (<i>Neisseria gonorrheae</i>), detta anche <i>gonorrea</i> e volg. <i>scolo</i>; si trasmette di solito con i rapporti sessuali, e provoca, nell’uomo, una uretrite purulenta acuta che, in mancanza di cure, si prolunga per alcune settimane passando poi allo stato cronico, spec. se insorgono complicazioni; nella donna invece dà per lo più sintomi poco appariscenti o non caratteristici.</p>

<p><b>bonomìa</b> s. f. [dal fr. <i>bonhomie</i>, der. di <i>bonhomme</i> «buonuomo»]. – Bonarietà, carattere di uomo mite e alla buona: <i>accoglieva tutti con la sua naturale b</i>.; anche, semplicità di spirito: <i>ha avuto la b</i>. <i>di credergli sulla parola</i>.</p>

<p><b>borbonico</b> agg. [dal nome dei Borboni, dinastia reale di origine fr.] (pl. m. -ci). - 1. [dei Borboni]. 2. (estens.) [di politica, mentalità, ecc., non aggiornato e moderno: metodi b.] ≈ antiquato, codino, conservatore, medievale, passatista, reazionario, retrivo, retrogrado. ↔ innovatore, progressista, rivoluzionario.</p>

<p><b>botànica</b> s. f. [dall’agg. <i>botanico</i>; cfr. gr. βοτανική (τέχνη)]. – Ramo della biologia che ha per oggetto lo studio degli organismi vegetali dal punto di vista morfologico, fisiologico, sistematico: <i>b</i>. <i>pura</i> (o <i>teorica</i>), <i>b</i>. <i>applicata</i> (distinta in <i>b</i>. <i>agraria</i>, <i>orticola</i>, <i>medica</i>, <i>industriale</i>, ecc.); <i>b</i>. <i>generale</i>, <i>b</i>. <i>speciale</i>. Anche come materia d’insegnamento, universitario o medio: <i>cattedra di b</i>.; <i>insegnare</i>, <i>studiare la b</i>.; <i>dare l’esame di b</i>.; <i>testo di botanica</i>.</p>

<p><b>bòve</b> s. m. [lat. <i>bōs, bŏvis</i>]. 1. Sinon. di bue, soprattutto in quanto adibito a lavori di traino e di aratura: T’amo, o pio bove (Carducci); occhio di b., con varî sign., v. occhio, n. 13. Per altri modi e locuz. è più com. la forma bue (v.). 2. Pesce bove, sinon. di pesce manzo. ◆ Dim. bovétto; accr. bovóne; pegg. bovàccio (tutti poco com.).</p>

<p id="br"><b>brevi manu</b> locuz. lat. (propr. «con mano corta»). – Espressione di uso comune usata col senso di «personalmente, da mano a mano», a proposito di plichi, missive e più spesso denaro consegnati direttamente nelle mani di una persona, senza il tramite della posta o di atti giuridici.</p>

<p><b>brizzolato</b> agg. [etimo incerto]. – Con piccole macchie di varia coloritura qua e là: <i>penne b</i>.; <i>cavallo b</i>.; <i>fagioli b</i>.; in partic., di barba e capelli che cominciano a diventare bianchi: <i>l’ispida barbaccia nera</i>, <i>incolta</i>, <i>b</i>. (Pirandello); anche di persona che abbia barba e capelli brizzolati: <i>un uomo ancor giovane ma già brizzolato</i>.</p>

<p><b>brocardo</b> o <b>broccardo</b> è una sintetica e antica massima giuridica, chiara e concisa, prevalentemente di tradizione latina (esistono anche brocardi germanici o anglosassoni), come ad esempio <i>dura lex, sed lex</i>. </p>

<p><strong>brughièra</strong> s. f. [dal provenz. <em>bruguiera</em>, der. del lat. tardo <em>brucus</em> «erica»]. – <strong>1.</strong> Terreno pianeggiante povero di sali solubili, spesso argilloso, sabbioso e con scarso humus, con vegetazione di brugo e altre specie accompagnatrici (ginestrone e simili), uniche piante che attecchiscono; la bonifica è difficile e costosa per la scarsa fertilità del terreno; le colture più adatte sono i prati irrigui, la patata, il tabacco. <strong>2.</strong> <em>Terra di b</em>. (o <em>terra di scopeto</em> o <em>terra di erica</em>): terriccio molto soffice usato in floricoltura, di composizione variabile secondo le regioni; è costituito, di solito, per un quarto di sabbia silicea, per il resto di materie organiche più o meno decomposte, ed è privo di argilla.</p>

<p><b>bulimìa</b> s. f. [dal gr. βουλιμία «gran fame», propr. «fame da bue», comp. di βοῦς «bue» e λιμός «fame»]. – Nel linguaggio medico, senso eccessivo e disordinato di appetito o di fame, sintomo comune a malattie di diversa natura.</p>

<section aria-label="End">
<a href="a.html">«A</a>
<a href="../index.html">Grammatica</a>
<a href="c.html">C»</a>
</section>

</article>

</body>
</html>
