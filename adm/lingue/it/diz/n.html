<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="N">
	<title>N</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>N</h1>

<p><a href="a.html">A</a>, <a href="b.html">B</a>, <a href="c.html">C</a>, <a href="d.html">D</a>, <a href="e.html">E</a>, <a href="f.html">F</a>, <a href="g.html">G</a>, <a href="h.html">H</a>, <a href="i.html">I</a>, <a href="l.html">L</a>, <a href="m.html">M</a>, <a href="n.html">N</a>, <a href="n.html#ne">NE</a>, <a href="n.html#no">NO</a>, <a href="o.html">O</a>, <a href="p.html">P</a>, <a href="q.html">Q</a>, <a href="r.html">R</a>, <a href="s.html">S</a>, <a href="t.html">T</a>, <a href="u.html">U</a>, <a href="v.html">V</a>, <a href="x.html">X</a>, <a href="y.html">Y</a>, <a href="z.html">Z</a></p>

<p><b>nababbo</b> (meno com., e solo nel sign. proprio, <strong>nabàb</strong>) s. m. [dall’indost. <em>nabab</em>, <em>nawab</em>, che a sua volta è dall’arabo <em>nuwwāb</em>, pl. di <em>nā’ib</em> (da cui <em>naìb</em>), attrav. il fr. <em>nabab</em>]. – Titolo di alti funzionarî dell’Impero mongolo d’India, poi di principi dell’India musulmana, passato a designare, in quasi tutte le lingue europee, persona di grandi ricchezze e di lusso smodato: <em>essere ricco come un n</em>. (o più brevemente <em>essere un n</em>.); <em>parere un n</em>.; <em>vivere</em> o <em>fare una vita da n</em>., <em>fare il n</em>., vivere oziosamente ostentando la propria ricchezza.</p>

<p><b>narciso</b> s. m. – Persona vanesia, compiaciuta e quasi innamorata di sé. È un uso antonomastico del nome di Narciso (ant. Narcisso; gr. Νάρκισσος, lat. Narcissus), personaggio della mitologia greca, che, insensibile all’amore di fanciulle e di ninfe, tra le quali Eco, s’innamorò della propria immagine riflessa in una fonte, e morì di vana passione, trasformandosi nel fiore di ugual nome (v. la voce prec.).</p>

<p><b>narcolessìa</b> s. f. [comp. di <i>narco</i>- e (<i>epi</i>)<i>lessia</i>]. – In medicina, condizione morbosa caratterizzata da accessi improvvisi di sonno, che colgono il soggetto anche in piena attività e durano in genere solo qualche minuto, eccezionalmente una o due ore; riveste per lo più carattere primitivo o idiopatico, più raramente è sintomatico di altre malattie.</p>

<p><b>narcolèttico</b> agg. e s. m. (f. -<i>a</i>) [der. di <i>narcolessia</i>] (pl. m. -<i>ci</i>). – Relativo alla narcolessia: <i>un attacco n</i>.; riferito a persona, che è soggetta a tali attacchi.</p>

<p id="ne"><b>ne quid nimis</b> – Traduzione latina del motto greco μηδὲν ἄγαν «niente di troppo», scolpito, secondo la tradizione, nel tempio di Apollo in Delfi e attribuito al dio stesso o a varî sapienti dell’antichità; si ripete talvolta come invito a evitare le esagerazioni e per raccomandare la moderazione necessaria in ogni cosa: [il cardinale Federigo] ebbe a combattere co’ galantuomini del «ne quid nimis», i quali, in ogni cosa, avrebbero voluto farlo star ne’ limiti, cioè ne’ loro limiti (Manzoni).</p>

<p><b>nebbiolo</b> nbeb-biò-lo] o <b>nebiolo</b> = s.m inv. Vino rosso da pasto molto pregiato tipico di alcune zone del Piemonte (alba, Cuneese); il vitigno omonimo da cui si ricava - Anche in funzione di aggettivo. inv. ETIM deriv di nebbia con -one, forse perchè i suoi acini sono rivestiti di pruina che ricorda la nebbia.</p>

<p><b>nefasto </b> agg. [dal lat. <em>nefastus</em>, comp. della negazione <em>ne</em> e <em>fastus</em>: v. fasto<sup>1</sup>]. – <strong>1. a.</strong> Nel diritto romano, era così definito tutto ciò che non era permesso dalla legge divina. In partic., <em>giorni n</em>., nel calendario romano (contrassegnati con la lettera N), quelli in cui, per motivi religiosi, non era lecito sacrificare, iniziare imprese, trattare affari giudiziarî, ecc.; per estens., nell’uso mod., giorni di gravi lutti e sciagure: <em>il giorno n</em>. <em>della sconfitta</em>; analogam., <em>un periodo n</em>. (<em>per le sorti del nostro popolo</em>, o sim.). <strong>b.</strong> Di avvenimento, o, in genere, di cosa che sia considerata di cattivo augurio: <em>incontro n</em>.; <em>n</em>. <em>presagio</em>; <em>il n</em>. <em>annuncio</em>; o che porti a risultati dannosi: <em>il suo intervento è stato nefasto</em>. <strong>c.</strong> Con riferimento (talora scherz.) a persona: <em>un uomo n</em>., che porta danno dovunque vada. <strong>2.</strong> Come s. m. pl., per contrapp. esplicita o implicita a <em>fasti</em> (v. fasto1), avvenimenti o comportamenti infausti, esiziali, o anche ingloriosi: <em>narrare i fasti e i n</em>. <em>di un regno</em>, <em>di una dinastia</em>; <em>i n</em>. <em>di una dittatura</em>.</p>

<p><strong>neghittóso</strong> agg. [der. del lat. <em>neglectus</em> (v. negletto), attrav. una forma intermedia <em>*neghietto</em> o <em>*negghietto</em>]. – Negligente nei proprî doveri; quindi, inoperoso, pigro, ozioso: <em>Star n</em>. <em>a te non è concesso</em> (Bembo); <em>Qui n</em>. <em>immobile giacendo</em>, <em>Il mar</em>, <em>la terra e il ciel miro e sorrido</em> (Leopardi); anche con uso sostantivato: <em>Tu al fin de l’opra i n</em>. <em>affretta</em> (T. Tasso). ◆ Avv. <strong>neghittosaménte</strong>, oziosamente, con o nell’indolenza: <em>trascorrere neghittosamente il tempo</em>; <em>eseguire neghittosamente il proprio lavoro</em>.</p>

<p><b>némbo</b> s. m. [lat. <i>nĭmbus</i> (cfr. nimbo); col sign. 1 b il termine è stato introdotto nella nomenclatura scient. dal meteorologo ingl. L. Howard nel 1803]. 1. a. letter. Grossa nuvola scura, apportatrice di pioggia violenta: l’addensarsi dei n.; sacre le reliquie renda Dall’insultar de’ n. e dal profano Piede del vulgo (Foscolo). b. Più precisamente, in meteorologia, denominazione di due tipi di nubi detti anche rispettivam. cumulo-nembo e nembostrato (v. le voci). 2. fig. Grande quantità o massa di animali o di cose, o anche di persone, spec. se in movimento o in qualche modo simile a nuvola o a pioggia: un n. di polvere, di moscerini; un n. di cavalieri; Umile in tanta gloria, Coverta già de l’amoroso nembo [di fiori] (Petrarca).</p>

<p><b>nemeṡi</b> /nèmeṡi/ s. f., letter. Propr. nome proprio, Nemesi (gr. Νέμεσις, lat. Nemĕsis), personificazione nella mitologia greca e latina della giustizia distributiva, e perciò punitrice di quanto, eccedendo la giusta misura, turba l’ordine dell’universo. Con uso fig., n. storica, espressione riferita ad avvenimenti storici che sembrano quasi riparare o vendicare sui discendenti antiche ingiustizie o colpe di uomini e nazioni; è una n., a proposito di un avvenimento considerato come un atto di giustizia compensativa. Talvolta anche col sign. generico di punizione o vendetta, con carattere di ineluttabile fatalità.</p>
 
<p><strong>nènia</strong> s. f. [dal lat. <em>nenia</em> o <em>naenia</em>]. – <strong>1.</strong> Nell’antica Roma, canto funebre intonato dalle prefiche dietro il feretro secondo schemi fissi e al suono del flauto; sopravvive anche oggi in vario modo come tradizione popolare in certe regioni d’Italia. <strong>2.</strong> Nell’uso com., canto in movimento piuttosto lento, che ritorna a ogni verso sulla stessa formula melodica o anche sullo stesso grado tonale. <strong>3.</strong> Cantilena in genere: <em>cantare lunghe n</em>.; e fig., lamento piagnucoloso insistente, soprattutto di un bambino: <em>senti che n</em>.<em>!</em>; anche discorso, predica, conversazione lunga e noiosa: <em>sempre la solita n.</em>,<em> m’ha proprio stancato!</em></p>

<p><b>nequizia</b> /nequìzia/ s. f. [dal lat. <i>nequitia</i>, der. di <i>nequam</i>, agg. indecl., «dappoco, tristo, dissoluto»], letter. – Malvagità, iniquità: n. d’animo; dare prova di n.; poniamo ora che veramente ella sia esposta, per la n. della madre e di quell’altra canaglia, a un pericolo gravissimo (Pirandello). In senso concr., azione malvagia: commettere n.; non si puote Torcer già mai ad alcuna n. (Dante); Su le tue pagine Scolpisci, o storia, Le altrui nequizie E la sua [di Venezia] gloria (Fusinato). Ant., irritazione sorda, rabbia interna: Fra Michele si consumava di n., veggendo i modi fecciosi della moglie d’Ugolino (Sacchetti).</p>

<p><b>netiquette</b> ‹nétiket› s. ingl. [comp. aplologico di net(work) «rete» e (e)tiquette «etichetta»; quindi «etichetta della rete (telematica)»], usato in ital. al femm. – Nel linguaggio di Internet, insieme delle norme di comportamento, non scritte ma a volte imposte dai gestori, che regolano l’accesso dei singoli utenti alle reti telematiche, spec. alle chat-lines.</p>

<p><b>ninfòmane</b> s. f. [comp. di <i>ninfe</i>, nel sign. anatomico (v. ninfa, n. 3), e -<i>mane</i>, sull’esempio del fr. <i>nymphomane</i>]. – Donna affetta da ninfomania.</p>
 
<p><b>ninfomanìa</b> s. f. [comp. di <i>ninfe</i>, nel sign. anatomico (v. <span class="tc-smallcaps">ninfa</span>, n. 3), e -<i>mania</i>, sull’esempio del fr. <i>nymphomanie</i>]. – <b>1.</b> Anomalia del comportamento sessuale delle donne, che si manifesta attraverso una ricerca spasmodica del soddisfacimento sessuale, per lo più causata da squilibrî endocrini o della sfera psichica, più raramente dalla somministrazione di droghe o di forti dosi di ormoni femminili. <b>2.</b> Fenomeno analogo riscontrato nelle femmine dei mammiferi.</p>

<p id="no"><b>nolènte</b> agg. [dal lat. <i>nolens -entis</i>, part. pres. di nolle «non volere»], letter. – Che non vuole, che è di volontà contraria: essere, dichiararsi, mostrarsi n.; per quanto n., ha dovuto accettare; si usa per lo più in modo assol., più raram. con reggenza di una prop. subordinata: io la seguiva, n. ormai a consumare il fatto che essa sembrava adesso voler favorire (Pratolini). Frequente soprattutto, anche nel linguaggio com., nella locuz. volente o nolente (meno spesso volente nolente), con riferimento ad azioni o comportamenti a cui si è indotti o costretti cedendo all’imposizione altrui o alla necessità dei fatti, anche contro il proprio volere (con sign. simile al più pop. per amore o per forza): ormai aveva dato la sua parola e, volente o n., dovette mantenerla; così la penna s’intinge, volente o n., in un inchiostro temperato con umiltà e ironia (Claudio Magris).</p>

<p><b>nominale</b> agg. [dal lat. <i>nominalis</i>, der. di <i>nomen</i> -<i>mĭnis</i> «nome»]. – <b>1.</b> Del nome, come categoria grammaticale: <i>suffissi n</i>., quelli che servono alla formazione del nome; <i>declinazione</i> o <i>flessione n</i>., appartenente alla categoria del nome inteso come sostantivo o come aggettivo (distinta sia dalla <i>declinazione pronominale</i> sia dalla <i>flessione verbale</i> o <i>coniugazione</i>); <i>forme n</i>. <i>del verbo</i>, i modi che possono essere sostantivati (come l’infinito) oppure usati con funzione di aggettivi o di sostantivi, e quindi anche declinati nel genere e numero (come, in italiano, il participio presente e passato, e in latino il gerundivo, che ha anche i varî casi); <i>predicato n</i>., quello consistente in un aggettivo o sostantivo (talvolta un pronome) e una copula o verbo copulativo; <i>frase n</i>., frase in cui manca il predicato verbale (per es.: <i>tutti a casa!</i>) o in cui il predicato nominale è applicato al soggetto senza la copula (per es.: <i>traduttori traditori</i>). <b>2.</b> Del, o col, nome di persona, nelle locuz. <i>scrutinio n</i>. e <i>appello n</i>., fatti chiamando ciascuna persona per nome e cognome; <i>votazione per appello n</i>., forma di votazione parlamentare (contrapposta allo scrutinio segreto e obbligatoria per le mozioni di fiducia o sfiducia al governo) in cui i singoli votanti sono chiamati per nome a esprimere il proprio voto. <b>3.</b> Che esiste soltanto di nome, o non ha comunque esistenza reale o valore effettivo: <i>esercitare un potere</i>, <i>avere un’autorità puramente n</i>.; <i>una carica</i>, <i>un incarico n</i>.; <i>un governo nominale</i>. <b>4.</b> Con sign. analoghi, in usi specifici: <b>a.</b> In economia, detto di prezzi, di tassi, di valori, convenzionali o di comodo, che non necessariamente corrispondono alla realtà: <i>corso n</i>., il prezzo attribuito in borsa ai titoli per i quali non si è formato nel periodo di tempo considerato un prezzo corrente per mancanza o insufficienza di contrattazioni effettive; <i>interesse nominale</i>, quello che si identifica nella quantità di moneta effettivamente corrisposta a titolo di interesse (in contrapp. all’<i>interesse reale</i>, che è pari all’interesse nominale depurato del tasso di inflazione esistente nel periodo considerato, cioè all’effettivo potere d’acquisto dell’interesse); <i>prodotto n</i>., o <i>reddito n</i>., il valore della produzione di un Paese in un dato periodo di tempo ai prezzi di quel periodo, ovvero a prezzi correnti (in contrapp. al <i>prodotto reale</i> o <i>reddito reale</i> che misura il valore della produzione a prezzi costanti, vale a dire ai prezzi di un anno di riferimento o anno-base); <i>valore n</i>., il valore attribuito al capitale di una società commerciale all’atto della sua costituzione, oppure quello che è indicato su un titolo pubblico o privato all’atto della sua emissione (in partic., <i>valore n</i>. <i>di una moneta</i>, quello che le è attribuito dalla cifra su di essa stampata o impressa, indipendentemente dal suo effettivo potere d’acquisto, o <i>valore reale</i>, e dal <i>valore intrinseco</i> del metallo in cui è coniata; nell’uso dei numismatici è spesso sostantivato, <i>il nominale</i>, anche per indicare la moneta stessa di un determinato valore nominale); <i>salario n</i>., la somma di denaro percepita dal lavoratore (in contrapp. al <i>salario reale</i>, che è la quantità di beni acquistabili con detta somma). <b>b.</b> In elettrotecnica, <i>valore n</i>. di una grandezza (<i>tensione n</i>., <i>intensità n</i>. <i>di corrente</i>, <i>potenza n</i>., ecc.), il valore per il quale una macchina o un apparecchio elettrico è stato progettato, costruito e collaudato e al quale ci si deve riferire per avere la garanzia di un normale funzionamento (tali valori sono riportati, a cura del costruttore, sulla macchina o sull’apparecchio generalmente in un’apposita targa). <b>c.</b> In fisica, detto di alcune grandezze per distinguerle da altre omonime formalmente analoghe, ma di diverso contenuto fisico: per es., il <i>lavoro n</i>. di una forza è il prodotto della forza per uno spostamento infinitesimo arbitrario (anche incompatibile con i vincoli del sistema), ed è introdotto per esigenze di calcolo, senza avere un reale signicato fisico. ◆ Avv. <b>nominalménte</b>, in modo soltanto nominale (nel sign. 3), di nome e non di fatto: <i>un ente nominalmente apolitico</i>, <i>una società nominalmente privata</i>; <i>un consiglio d’amministrazione che esiste solo nominalmente</i>. Meno com., nominatamente, cioè per nome, con citazione esplicita del nome: <i>indicare nominalmente i presunti colpevoli</i>.</p>

<p><b>nominalismo</b> s. m. [der. di <i>nominale</i>]. – <b>1.</b> Nella storia della filosofia, dottrina che considera i concetti generali e universali semplici nomi senza alcuna corrispondenza nella realtà oggettiva costituita tutta di individui: l’universale è quindi un segno che significa un gruppo di individui senza pretendere di rispecchiare una natura o essenza che sia a essi comune. Il nominalismo ha avuto il suo avvio dalla discussione sulla natura degli universali nel sec. 12° (una posizione estrema raggiunge con Roscellino che considera gli universali dei <i>flatus vocis</i>) e giunge a una più complessa articolazione con Guglielmo di Occam (sec. 14°) detto <i>princeps nominalium</i>, cioè capo o massimo esponente dei nominalisti; nella filosofia moderna ha varî svolgimenti nelle filosofie empiristiche e sensistiche (per es., con Gassendi e Hobbes e con l’empirismo inglese), quindi nelle correnti dell’empiriocriticismo e del neopositivismo. <b>2.</b> Più in generale, e al di fuori di contesti specificamente filosofici, il termine è a volte polemicamente usato per qualificare un linguaggio o un atteggiamento attenti piuttosto all’aspetto formale o estrinseco di cose o problemi, e perciò privi di realismo e di concretezza.</p>

<p><b>non plus ultra</b> (lat. «non più oltre»). – Iscrizione posta, secondo la tradizione, sulle colonne d’Ercole e divenuta poi motto proverbiale; da essa Carlo V trasse il motto per una delle sue imprese, in cui figuravano due colonne legate da una fascia con su scritto <em>plus ultra</em>. Nel linguaggio com. l’espressione è usata come s. m. per indicare (talora ironicam.) il limite estremo che si può raggiungere: <em>il non plus ultra dell’eroismo</em>, <em>del sacrificio</em>, <em>dell’ignoranza</em>, <em>della sfacciataggine</em>; anche, talora, nella traduz. ital. <em>non più oltre</em> o, più raro, <em>non più là</em>: <em>il non più là dell’ingegno umano</em> (Pascoli).</p>

<p><b>nostrano</b> agg. [der. di <em>nostro</em>]. – Lo stesso (e in usi region. anche più com.) che <em>nostrale</em>, nelle varie accezioni: <em>vino</em>, <em>formaggio</em>, <em>salame n</em>. (talora sostantivato, <em>il n</em>., per indicare un vino o un formaggio o un salame di produzione locale); <em>conigli n</em>.; <em>l’artigianato n</em>.; <em>costumi</em>, <em>abitudini</em>, <em>tradizioni</em>, <em>giochi n</em>.; <em>il dialetto n</em>., <em>le parlate n</em>.; <em>ho riconosciuto subito l’accento n</em>.; <em>il vezzo di prestar più credenza e fede all’autorità d’un nome straniero a preferenza dei n</em>. (Carducci); <em>Gente n</em>. <em>e gente forestiera</em> (Bacchelli). Come locuz. avv., <em>alla nostrana</em>, alla maniera nostra, cioè del paese, del luogo.</p>

<p><b>novellare</b> v. intr. [der. di <em>novella</em>] (<em>io novèllo</em>, ecc.; aus. <em>avere</em>), letter. – <strong>1.</strong> Raccontare novelle (o una novella): <em>trascorrere la sera novellando accanto al fuoco</em>; <em>se la morte è una pestilenza</em>,<em> vogliamo scordarcene</em>,<em> novellando?</em> (Bufalino); anche, scrivere, comporre novelle; spesso sostantivato: <em>al n</em>. <em>usato tutti appresso la bella fontana a seder posti</em> (Boccaccio); <em>dare inizio al n</em>.; <em>il modo</em>, <em>la tecnica del n</em>. (di uno scrittore). <strong>2. a.</strong> estens. Narrare, raccontare fatti, avvenimenti, ecc.: <em>Siede con le vicine Su la scala a filar la vecchierella</em>,... <em>E novellando vien del suo buon tempo</em> (Leopardi); <em>si tracanna un sorso</em>, <em>Si ascolta il nonno novellar di cose Lontane</em> (M. Moretti). <strong>b.</strong> ant. Discorrere, chiacchierare (anche di cose futili): <em>non fanno le nostre femine come le vostre</em>, <em>che</em> ... <em>si stanno oziose al fuoco a n</em>. (Gelli). ◆ Part. pres. <strong>novellante</strong>, come s. m. e f., ant. e per lo più spreg., narratore o scrittore di novelle. <b>3 (dir.)</b> modificare un testo giuridico su singoli punti e per mezzo di riforme parziali: novellare un articolo di legge.(<b>Novella</b> (teoria gen.) Nel linguaggio giuridico con questo termine s'intende una norma giuridica posteriore che sostituisce una disposizione giuridica già in vigore).</p>

<p><b>novellata</b> s. f. [der. di <em>novellare</em>], ant. – Racconto di cosa ritenuta falsa da chi ascolta: <em>con me non ci voglion queste n</em>., <em>buone pei cortigiani</em> (D’Azeglio).</p>

<p><b>nume</b> s. m. [dal lat. <i>numen</i>, der. di *nuĕre «fare cenno» (v. annuire)], letter. 1. La presenza e la volontà onnipotente della divinità (secondo l’originario sign. lat.): Vergine santa [Minerva], che mirabil pruove Mostri del tuo gran n. in cielo e ’n terra (Poliziano), della tua grande potenza; O bella Musa ..., non sento Spirar l’ambrosia, indizio del tuo Nume (Foscolo), della tua presenza divina. 2. a. In senso concr., il dio stesso, cioè uno degli dèi della mitologia classica e per estens. qualunque essere divino: i n. dell’Olimpo; i n. tutelari, che hanno la tutela di un luogo, di una città, ecc.; frequente come invocazione o esclamazione generica: o numi!, o santi n.!; o numi, o numi: Pugnan per altra terra itali acciari (Leopardi); talora con tono scherz.: santi n.! chi l’avrebbe detto? b. In senso fig., per lo più in usi poetici o enfatici, persona cui si deve profonda venerazione: i n. (o i n. tutelari) della patria, gli artefici della sua esistenza e della sua potenza; e già s’ascrive Al concilio dei n. (Parini), nel numero dei nobili.</p>

<section aria-label="End">
<a href="m.html">«M</a>
<a href="index.html">Index</a>
<a href="o.html">O»</a>
</section>

</article>

</body>
</html>
