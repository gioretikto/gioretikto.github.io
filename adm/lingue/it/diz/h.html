<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="H">
	<title>H</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Home</a></li>
		<li><a class="navbar" href="../index.html">Index</a></li>
	</ul>
</nav>

<article>

<h1>H</h1>

<p><b>handicap</b> ‹<i>hä</i><b>′</b><i>ndikäp</i>› s. ingl. [in origine, nome di un gioco d’azzardo con monete che si estraevano a sorte da un cappello, alteraz. di <i>hand in cap</i> «la mano nel cappello»] (pl. <i>handicaps</i> ‹<i>hä</i><b>′</b><i>ndikäps</i>›), usato in ital. al masch. – <b>1. a.</b> Nel linguaggio sport., <i>gara</i>, <i>corsa con h</i>., <i>a h</i>., o <i>gara</i>, <i>corsa h</i>., o assol. <i>handicap</i> (meno com. le espressioni ital. <i>gara</i>, <i>corsa a vantaggi</i>), competizione nella quale i valori dei singoli partecipanti (uomini, cavalli, cani) vengono, sia pure parzialmente, pareggiati mediante opportune disposizioni di gara (abbuoni di distanza o aumento di peso), o di punteggio, allo scopo di consentire qualche probabilità di aggiudicarsi un premio anche ai concorrenti che sono manifestamente inferiori. Nelle corse al galoppo si distinguono un <i>h</i>. <i>ascendente</i>, in cui si fissa il peso che dovrà portare il cavallo di doti inferiori e si aumenta via via quello degli altri cavalli in proporzione del loro valore, e un <i>h</i>. <i>discendente</i>, in cui il peso viene fissato al contrario; nelle gare di trotto si aumenta analogamente la distanza da percorrere. <b>b.</b> Per estens., il vantaggio stesso che viene concesso, o lo svantaggio che viene imposto, ai partecipanti in tali gare. <b>2.</b> In senso fig., fatto o situazione che mette una persona in condizione d’inferiorità, e anche la condizione stessa d’inferiorità: <i>avere un h</i>., <i>degli h</i>.; <i>ha l’h</i>. <i>della cattiva memoria</i>; <i>superare un h</i>.; <i>la balbuzie è sempre stata il suo h</i>.; con sign. più specifico, svantaggio rappresentato da minorazioni o difetti, più o meno gravi, di tipo intellettivo, motorio (spasticità, paraplegie, ecc.) o sensoriale (minorazioni della vista, dell’udito, ecc.), che rendono difficile a una persona il normale inserimento nella vita sociale in alcune o tutte le sue manifestazioni (familiari, scolastiche, professionali, ecc.); <i>portatore di h</i>., handicappato, disabile.</p>

<p><b>helicon</b> s. ingl. [der. del gr. ἕλιξ -ικος «spirale»] (pl. helicons ‹hèlikën∫›), usato in ital. al masch. Nome inglese di una tuba bassa, in uso soprattutto nelle bande militari, costruita in forma non diritta ma a spirale circolare, per consentire all’esecutore di tenere lo strumento appoggiato alla spalla, inserendovi dentro il braccio.</p>

<section aria-label="End">
<a href="g.html">«G</a>
<a href="../index.html">Index</a>
<a href="i.html">I»</a>
</section>

</article>

</body>
</html>
