<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="M">
	<title>M</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Home</a></li>
		<li><a class="navbar" href="../index.html">Index</a></li>
	</ul>
</nav>

<article>

<h1>M</h1>

<p><a href="a.html">A</a>, <a href="b.html">B</a>, <a href="c.html">C</a>, <a href="d.html">D</a>, <a href="e.html">E</a>, <a href="f.html">F</a>, <a href="g.html">G</a>, <a href="h.html">H</a>, <a href="i.html">I</a>, <a href="l.html">L</a>, <a href="m.html">M</a>, <a href="m.html#me">ME</a>, <a href="m.html#mes">MES</a>, <a href="m.html#mi">MI</a>, <a href="m.html#mo">MO</a>, <a href="m.html#mu">MU</a>, <a href="n.html">N</a>, <a href="o.html">O</a>, <a href="p.html">P</a>, <a href="q.html">Q</a>, <a href="r.html">R</a>, <a href="s.html">S</a>, <a href="t.html">T</a>, <a href="u.html">U</a>, <a href="v.html">V</a>, <a href="x.html">X</a>, <a href="y.html">Y</a>, <a href="z.html">Z</a></p>

<p><b>mackintosh</b> (o macintosh) s. ingl. [dal nome di Ch. Macintosh, industriale e chimico scozz. († 1843)], usato in ital. al masch. Tipo di mantello impermeabile, fabbricato originariamente in tessuto gommato.</p>

<p><b>magagna</b> s. f. [der. di <i>magagnare</i>]. – 1. Difetto, imperfezione, in un materiale di costruzione (legno, metallo), in prodotti commerciali o dell’industria, in manufatti di varia natura, ecc., soprattutto se non visibili esternamente, tali tuttavia da alterarne la qualità o diminuirne il pregio: è un legname resistente, anche se con qualche m.; un vaso di ceramica con qualche lieve m.; macchine che sembrano perfette quando le acquisti, e poi saltan fuori le m.; anche di frutta un po’ guasta o bacata: mele sane di fuori e con la m. dentro; la noce (o la castagna) bisogna aprirla per vedere se ha la magagna. Con riferimento ad animali domestici, malformazione, mutilazione, difetto d’andatura, o sim.: una bestia sana senza magagne; un cavallo zoppicante e pieno di magagne; analogam., in persone, imperfezione fisica: le m. di un’età critica, che invano tentava nascondere con belletti e massaggi (Pea); o malanno di salute, malattia, spec. se nascosta: una m. interna; bisogna rassegnarsi agli acciacchi e alle m. della tarda età; sembra che goda ottima salute, e invece ha le sue magagne. 2. In senso più astratto, spec. al plur., vizio o difetto morale o costituzionale, sia di singole persone sia di una società: rivelare le proprie m., scoprire le m. altrui; nessuno è senza qualche m.; le m. di una classe politica o di un sistema sociale; uomini diversi D’ogne costume e pien d’ogne magagna (Dante); quella nuova virtù non era altro che ipocrisia aggiunta all’antiche magagne (Manzoni). ◆ Dim. magagnétta.</p>

<p><strong>maggiorènte</strong> s. m. [der. di <em>maggiore</em>], letter. – Usato abitualmente al plur., i notabili, ossia gli uomini più ragguardevoli per autorità, per potenza di clientele politiche, per ricchezza, in una città o regione: <em>vide le tavole ove mangiavano i maggiorenti</em> (<em>Novellino</em>).</p>

<p><b>magiaro</b> (o màgiaro) agg. e s. m. (f. -a) [dall’ungh. magyar ‹må′d’år›]. – Sinon. di ungherese, usato spec. come termine storiografico per indicare quel raggruppamento etnico ugro-finnico che, nei secoli 9°-10°, si stanziò nella pianura del medio Danubio (le migrazioni dei M.), ma anche con il sign. più ampio che ha presso gli stessi Ungheresi, i quali chiamano Magyarország l’Ungheria, e magyar nyelv la loro lingua: la popolazione m.; lingua, letteratura, civiltà, cultura magiara.</p>

<p><b>magnanimità</b> s. f. [dal lat. <i>magnanimĭtas -atis</i>, der. di <i>magnanimus</i>: v. <i>magnanimo</i>]. – Grandezza d’animo, generosità: ammirare la m. di un principe, di un eroe, di un condottiero; mostrare m. nel comprendere e nel perdonare; m. di un atto, di un gesto; per disprezzar la vita e le sventure non basta essere infelici, ma si richiede m. e profondità di sentimenti (Leopardi).</p>

<p><b>magniloquènte</b> agg. [tratto da <i>magniloquenza</i>]. – Di chi nel parlare o nello scrivere usa uno stile dignitoso, nobile, solenne (e per estens., riferito allo stile stesso); per lo più come giudizio negativo, ampolloso, ridondante: <i>oratore m</i>. <i>e poco persuasivo</i>; <i>una prosa pesante</i>, <i>m</i>. <i>e noiosa</i>.</p>

<p><b>mallèolo</b> s. m. [dal lat. <i>malleŏlus</i>, dim. di <i>malleus</i> «martello»; propr. «martelletto»]. – <b>1.</b> In anatomia, ciascuna delle due prominenze ossee ben visibili al collo del piede, corrispondenti rispettivamente alla tuberosità dell’estremità inferiore della tibia (<i>m</i>. <i>interno</i> o <i>mediale</i>), e a un’analoga formazione della fibula (<i>m</i>. <i>esterno</i>), più bassa e arretrata della precedente. <b>2.</b> ant. Ordigno incendiario, costituito da una specie di gabbia sferica di metallo riempita di stoppa e fuoco greco, che si lanciava accesa contro navi o macchine nemiche. Per estens., qualunque proiettile incendiario.</p>

<p><b>malizia</b> /malìzia/ s. f. [dal lat. malitia, der. di malus «malvagio»]. – 1. a. Tendenza, inclinazione a commettere il male consapevolmente: la m. del demonio; l’intenzione stessa, la volontà di fare il male, di recare danno: agire con malizia. In Dante (Inf. XI, 22-24) la parola è usata in senso ampio per indicare ogni agire volontario e cosciente in danno altrui sia per mezzo di violenza sia per mezzo di frode (contrapposto dunque alla sola incontinenza): D’ogne m., ch’odio in cielo acquista, Ingiuria è ’l fine, ed ogne fin cotale O con forza o con frode altrui contrista; ma nello stesso canto (XI, 82-83) è poi ristretta a indicare la colpa dei fraudolenti, e contrapposta non solo all’incontinenza ma anche alla «matta bestialità», cioè alla violenza: Incontinenza, m. e la matta Bestialitade. b. La conoscenza del male, furbesca e quasi compiaciuta di sé (il contr. di ingenuità, semplicità): è ancora un ragazzone senza m.; non sa che cosa sia la m.; insegnare la m. a qualcuno, smaliziarlo; e quindi la capacità di intuire il male dissimulato, o di alludervi in discorsi all’apparenza innocenti, o il compiacimento di vedere il male anche dove non c’è; anche con riferimento alla sfera erotica o sessuale: ho parlato senza m.; allusioni piene di m.; giudicava con m. quelle premure innocenti. In senso ancor più generico, furberia, astuzia: sur un certo fondo di goffaggine, dipintogli in viso dalla natura, ... balenò un raggio di m., che vi faceva un bellissimo vedere (Manzoni). 2. Con valore concr.: a. Azione astuta, sottile accorgimento per raggiungere un fine più o meno lecito: ricorrere a una m.; per entrare di nascosto, pensò questa sottile malizia. b. estens. La conoscenza che ciascuno ha dei segreti della sua arte; gli utili espedienti che sono il frutto di una lunga pratica: le m. dei fotografi per ottenere certi effetti di luce; lo scrittore d’istinto sdegna le solite m. del mestiere; essere esperto di tutte le m. del gioco. 3. ant. Condizione di malattia, di infezione, di corruzione: Quando fu l’aere sì pien di malizia, Che li animali ... Cascaron tutti (Dante). ◆ Dim. maliziétta; dim. o spreg. maliziùccia; pegg. maliziàccia.</p>

<p><b>malvagità</b> (ant. malvagitate, malvagitade) s. f. [der. di malvagio]. – 1. L’essere malvagio, perverso, inclinato o determinato al male: agisce così per pura m.; m. d’animo, d’indole; non d’altronde ebbe principio la m. degli uomini che dalle loro calamità (Leopardi). 2. a. Azione malvagia: è stata una vera m., la sua; commettere delle malvagità. b. non com. Con valore iperb., l’essere di cattiva qualità, o comunque avverso, spiacevole: abbiamo fatto delle pessime vacanze, per la m. della stagione; quivi, sì per li molti pensieri che lo stimolavano e sì per la m. del letto ..., non s’era ancor potuto Tebaldo adormentare (Boccaccio).</p>

<p><b>manigoldo</b> /manigóldo/s. m. [prob. alterazione del germ. <i>mundwalt</i>: v. mundualdo]. – 1. ant. Carnefice, boia, o anche assassino, aguzzino e sim. 2. Nell’uso com., furfante, briccone: razza di manigoldi!; spesso con tono scherz.: guarda che cosa ha combinato quel m. di tuo figlio; con funzione attributiva: Poi che d’innumerabil battiture Si vide il m. Amor satollo (Ariosto). Nell’uso pop. è usato anche il femm. manigolda.</p>

<p><b>maniscalco</b> (ant. manescalco, maliscalco e marescalco) s. m. [lat. mediev. <i>mariscalcus</i>, dal franco *<i>marhskalk</i> «servo (skalk) addetto ai cavalli (marh)»; v. maresciallo e mascalcia, e cfr., per una formazione analoga nel lat. tardo, conestabile; la n della forma maniscalco è dovuta a un raccostamento al lat. manus «mano»] (pl. -chi). – 1. a. Operaio che esercita il mestiere di ferrare gli equini, spec. i cavalli, e i bovini. b. ant. Veterinario. 2. Storicamente il termine, più spesso nelle varianti maliscalco, marescalco, mariscalco, indicò: il capo supremo delle scuderie regie; un condottiero di eserciti; un alto dignitario di corte.</p>

<p><b>marchiano</b> agg. [der. di <i>marca</i><sup>2</sup>]. – <b>1.</b> ant. Della Marca di Ancona, marchigiano: <i>ciliegie m</i>., qualità di ciliegie assai grosse. <b>2.</b> Grosso, o grossolano (prob. per estens. dalla locuz. <i>ciliegie marchiane</i>), detto solitamente di cose che sono da disapprovare per la loro grossolanità: <i>errore</i>, <i>sproposito m</i>.; <i>questa è proprio m</i>.; anche con uso ellittico: <i>dirne</i>, <i>farne delle marchiane</i>.</p>

<p><b>maresciallo</b> s. m. [dal fr. <i>maréchal</i>, che è il lat. mediev. <i>mariscalcus</i>, dal franco *<i>marhskalk</i>: v. maniscalco]. – 1. a. In origine, titolo (corrispondente al lat. comes stabuli: v. conestabile) del governatore delle scuderie regie, quindi denominazione di alti dignitarî di corte nei regni barbarici. b. Grado supremo delle gerarchie militari in alcune nazioni: m. d’Italia, m. dell’esercito, titoli e gradi dell’epoca fascista; bastone di m., insegna del grado; in senso fig., ottenere il bastone di m., giungere al vertice di una carriera. c. M. del conclave, dignitario laico della corte pontificia, che ha la custodia del conclave. 2. Denominazione generica dell’ordine più elevato nella gerarchia militare dei sottufficiali, cui sono devolute particolari mansioni d’ufficio (e può essere assegnato, sul piano operativo, il comando di un plotone o un incarico equipollente); nell’esercito è diviso in quattro gradi: maresciallo, m. ordinario, m. capo e 1° maresciallo (con la qualifica massima di 1° maresciallo luogotenente), che corrispondono, nell’aeronautica, a maresciallo di 3a, di 2a, di 1a classe e 1° maresciallo (con la qualifica massima di 1° maresciallo luogotenente), e nella marina a capo di 3a, di 2a, di 1a classe e 1° maresciallo (con la qualifica massima di 1° maresciallo luogotenente). Con una ristrutturazione del 1995 sono state attribuite maggiori e più qualificate funzioni addestrative, tecniche e operative ai marescialli in genere, mentre al quarto grado di 1° maresciallo sono state devolute funzioni tecnico-operative di indirizzo e di coordinamento presso enti o unità, con piena responsabilità dell’attività svolta, oltre che di diretta collaborazione con i superiori gerarchici che possono sostituire in caso di necessità. Nelle forze di polizia non militarizzate il grado di maresciallo corrisponde a quello di ispettore.</p>

<p><b>maieutica</b> /maièutica/ s. f. ([dal gr. μαιευτική (τέχνη), propr. «(arte) ostetrica», «ostetricia», der. di μαῖα «mamma, levatrice»]. – Termine con cui viene generalm. designato il metodo dialogico tipico di Socrate, il quale, secondo Platone (dialogo Teeteto), si sarebbe comportato come una levatrice, aiutando gli altri a «partorire» la verità: tale metodo consisteva nell’esercizio del dialogo, ossia in domande e risposte tali da spingere l’interlocutore a ricercare dentro di sé la verità, determinandola in maniera il più possibile autonoma.</p>

<p><b>maiora premunt</b> (lat. «urgono cose maggiori, più importanti»). – Espressione con cui s’invita a tralasciare (o ci si giustifica di dover interrompere) altra questione o occupazione per dedicarsi a cosa più importante e più urgente. L’espressione s’incontra, con altro senso, in Lucano (Phars. I, 674-5): Terruerant satis haec pavidam praesagia plebem; Sed maiora premunt «questi presagi avevano già atterrito la pavida plebe; ma altri ancor più gravi la opprimono».</p>

<p><b>malleabilità</b> = s. f. [der. di malleabile]. 1. Proprietà di un materiale di lasciarsi deformare permanentemente sotto l’azione di urti o pressioni adeguate, senza subire sensibili modificazioni strutturali e di resistenza meccanica e senza presentare screpolature né fratture. Con sign. particolare, proprietà di un materiale (come l’oro, l’argento, il rame, l’alluminio) di lasciarsi ridurre in lamine di piccolissimo spessore, dell’ordine del micron. 2. In senso fig., non com., docilità di carattere, disposizione a farsi guidare e a seguire i consigli altrui.</p>

<p><b>mantissa</b> s. f. [dal lat. <i>mantissa</i> «aggiunta», prob. voce di origine etrusca]. – In matematica, con riferimento a un numero reale, il numero, positivo e minore di 1, che bisogna aggiungere al più grande intero, minore o uguale al numero dato, per ottenere tale numero: per un numero positivo è la sua parte decimale, mentre per un numero negativo si ottiene sottraendo dall’unità la parte decimale del numero presa in valore assoluto. In partic., <i>m</i>. <i>di un logaritmo decimale</i> di un numero dato, la parte decimale del logaritmo, sempre positiva (la parte intera è invece detta <i>caratteristica</i>); <i>funzione m</i>., la funzione, periodica e di periodo uguale a 1, che fornisce la mantissa di un numero reale in funzione del numero stesso.</p>

<p><b>massimalista</b> s. m. e f. e agg. [dal fr. <i>maximaliste</i>, der. di <i>maximal</i> «massimale»] (pl. m. -<i>i</i>). – Chi aderisce al massimalismo, come corrente o tendenza politica. Con uso estens., chiunque persegua tenacemente un programma radicale rifiutando soluzioni intermedie. Anche con valore di agg.: <i>corrente</i>, <i>programma m</i>.; <i>posizioni massimaliste</i>.</p>

<p id="me"><b>Mecenate</b> (lat. Gaius Maecenas). - Cavaliere romano (69 a. C. circa - 8 a. C.), di antichissima e nobile famiglia etrusca di Arezzo (in Tacito, Ann. VI, 11, ha il gentilizio Cilnio). Fu uno dei più ascoltati consiglieri di Ottaviano; tra i principali autori dell'accordo di Taranto del 37, fu, durante la guerra con Sesto Pompeo e dopo, il rappresentante di Ottaviano a Roma e in Italia. Quando Ottaviano divenne Augusto, M. si trasse in disparte, pur conservando una delicata funzione politica quale intermediario tra il principe e quel circolo letterario che, letterato egli stesso, aveva stretto intorno a sé (Lucio Vario, Plozio Tucca, Quintilio Varo, Aristio Fusco, Valgio Rufo, Domizio Marso, Cornelio Gallo, Properzio, che gli dedicò il secondo libro delle sue elegie, e sopra tutti Virgilio, che gli dedicò le Georgiche, e Orazio, il suo più grande amico, che gli dedicò gli Epodi, le Satire e i primi tre libri delle Odi). Morì poco prima di Orazio, e lasciò i suoi beni ad Augusto.</p>

<p><b>megèra</b> s. f. – <b>1.</b> Propriam., nome (<i>Megera</i>, lat. <i>Megaera</i>, gr. Μέγαιρα) di una delle tre Furie o Erinni della mitologia classica (v. furia, n. 3 <i>a</i>). <b>2.</b> Per antonomasia, donna di carattere aspro, litigioso e violento, per lo più brutta e vecchia, o fisicamente malmessa: <i>quella m</i>. <i>di portinaia non ci ha lasciati entrare</i>; <i>che m</i>. <i>di moglie si ritrova quel poveretto!</i>; e come epiteto offensivo: <i>brutta m</i>.<i>!</i>, <i>vecchia megera!</i> <b>3.</b> In zoologia, farfalla della famiglia satiridi (lat. scient. <i>Lasiommata megera</i>), comune in Europa e in Italia, diurna, di colore fulvo scuro con due macchie circolari nere sull’apice delle ali anteriori.</p>

<p><b>menagramo</b> s. m. e f. [voce milan. (menagràm), comp. di menare e gramo, propr. «che mena, che porta cose grame, tristi», contrapp. a menabòn «portafortuna»], invar. – Persona alla quale, soprattutto per il suo aspetto triste e tetro, si attribuisce (per superstizione o con intento scherz.) il potere di portare sfortuna; iettatore, iettatrice: è un m.; è ancora qui, quella menagramo!; avere una faccia, un aspetto da m.; che cosa sono venuti a fare quei menagramo?</p>

<p><b>mendìco</b> agg. e s. m. [dal lat. <i>mendīcus</i>, der. di <i>mendum</i> «difetto»] (pl. m. -<i>chi</i>, ant. -<i>ci</i>). – <b>1.</b> agg., letter. <b>a.</b> Estremamente povero e indigente: <i>divenuto non solamente povero ma m</i>. (Boccaccio); <i>un dì vedrete Mendico un cieco errar sotto le vostre Antichissime ombre</i> (Foscolo, con riferimento a Omero); <i>ridursi m</i>.; meno com. in funzione attributiva, in frasi quali <i>gente m</i>. o sim. <b>b.</b> In senso fig.: <i>Il mio amato tesoro</i> [Laura] <i>in terra trova</i>, <i>Che m’è nascosto</i>, <i>ond’io son sì m</i>. (Petrarca); anche col sign. estens. di privo, mancante: <i>Amor</i>, <i>m</i>. <i>del più degno senso</i> (L. Gianni), privo cioè della vista, cieco; <i>Facendo voi d’ogni suo ben mendici</i> (Machiavelli); <i>Del mio solo conforto allor mendico</i> (Leopardi). <b>2.</b> s. m. Persona costretta a chiedere l’elemosina per vivere (il femm. <i>mendica</i> è raro, e sostituito in genere dal più com. <i>mendicante</i>): <i>un vecchio m</i>.; <i>un povero m</i>.; <i>Per lui fia trasmutata molta gente</i>, <i>Cambiando condizion ricchi e mendici</i> (Dante).</p>

<p><b>meneghino</b> agg. e s. m. (f. -a) [da Meneghino, maschera popolare milanese del teatro settecentesco e ottocentesco, che rappresenta il tipo del servitore ligio ai padroni, spavaldo a parole, egoista ma non troppo, e in fondo caritatevole]. – Sinon. fam. e affettivo di milanese, con allusione a ciò che di Milano e dei Milanesi è più proprio e caratteristico: la laboriosità, l’ospitalità, la simpatica cordialità m.; il dialetto m. o, come s. m., il meneghino, il dialetto parlato a Milano: parlare m., il più schietto m.; fig., dirla in buon m., parlar chiaro (naturalmente riferito a un milanese). Come s. m. (f. -a), abitante o nativo di Milano: un m., una meneghina; la proverbiale fretta dei meneghini.</p>

<p><b>merlo</b> /mèrlo/= s. m. (f. -a) [lat. mĕrŭla]. 1. Uccello passeraceo della famiglia turdidi (Turdus merula) che vive nei boschi, nei giardini, nei terreni coltivati, comune e stanziale in Italia; ha piumaggio nero lucido nel maschio, più chiaro nella femmina, e becco giallo arancione; I giovani e le femmine presentano una colorazione bruna del becco, anziché gialla o aranciata; ha canto sonoro (fischio) e notevoli facoltà imitative dei suoni, in partic. del canto di altri uccelli. Altre specie sono il m. dal collare (lat. scient. Turdus torquatus), detto anche m. dal petto bianco e, nell’Italia centr., m. forestiero. 2. fig. Babbeo, minchione, sempliciotto: s’è fatto prendere, quel m.; bel m.!; è proprio un m., ecc. (v. anche merlotto); scherz., cercare il m., di donna che cerca marito (o amante), soprattutto se ricco e generoso; e così adescare il m., ha trovato il m. che la sposa, e sim. Per antifrasi, uomo furbo, scaltro, che si finge ingenuo o bonaccione: sta’ attento, è un m. quello! 3. Con varie determinazioni, è nome comune o region. di altri uccelli appartenenti a generi diversi: m. acquaiolo o acquatico, passeraceo (Cinclus cinclus) di color giallo ardesia superiormente e con la gola bianco-grigia, stanziale nell’Europa settentr., raro in Italia (altrove lo stesso nome indica la gallinella d’acqua o porciglione); m. acquaiolo grande, o m. acquatico maggiore, l’uccello noto come cavaliere d’Italia; m. casaiolo, il passero solitario; m. di sasso o sassile, m. di montagna, il codirossone.</p>

<figure>
<img src="../img/merlo.png" alt="merlo"/>
<figcaption>Merlo Maschio</figcaption>
</figure>

<p id="mes"><b>méscere</b> v. tr. [lat. <i>miscēre</i> «mescolare», con mutamento di coniugazione; il sign. oggi più comune viene dall’uso dei Romani di mescolare il vino con acqua prima di berlo per renderlo meno denso] (<i>io mésco</i>, <i>tu mésci</i>, ecc.; part. pass. <i>mesciuto</i>). – <b>1.</b> letter. Mescolare, unire più cose insieme: <i>Mesce il mago fellon zolfo e bitume</i> (T. Tasso); <i>splende il concento Che di tanti color mesce</i> [in altra redazione, <i>tesse</i>] <i>e d’odori</i> (Foscolo); anche intr. pron.: <i>Ne’ guardi</i>, <i>ne’ volti confuso ed incerto Si mesce e discorda lo spregio sofferto Col misero orgoglio d’un tempo che fu</i> (Manzoni). Raro e ant. il latinismo <i>m</i>. <i>battaglia</i>, <i>m</i>. <i>combattimento</i> e sim., cioè attaccare, iniziare (con allusione alla mischia che ne segue): <i>E si mesce aspra e sanguinosa guerra</i> (Ariosto). <b>2.</b> Versare da bere: <i>m</i>. <i>il vino</i>, <i>il caffè</i>, <i>la cioccolata</i>, <i>il liquore</i>. Usato assol., s’intende di solito il vino: <i>m</i>. <i>abbondantemente</i>; <i>mescimi ancora mezzo bicchiere</i>; anche, <i>m</i>. <i>da bere</i>. In senso fig., con riferimento alla sete di conoscere: <i>perché t’ausi A dir la sete</i>, <i>sì che l’uom ti mesca</i> (Dante). Estens., poet., versare in genere: <i>dal tuo ponte all’onda impaurita Il papale furore e il ghibellino Mescean gran sangue</i> (Foscolo).</p>

<p><b>messale</b> s. m. [dal lat. mediev., eccles., <i>missale</i> o <i>liber missalis</i>, der. di <i>missa</i> «messa<sup>1</sup>»]. – Libro liturgico che contiene i varî formularî per la celebrazione della messa in tutto l’anno con le relative norme rituali (generalmente scritte in rosso, da cui il nome di <i>rubriche</i>), e che durante la messa è poggiato su un basso cuscino o leggio, a sinistra del celebrante (nella messa anteriore alla riforma liturgica stava ora a destra, <i>a cornu Epistolae</i>, ora a sinistra, <i>a cornu Evangeli</i>): <i>m</i>. <i>romano</i>, <i>ambrosiano</i>, <i>monastico</i>, ecc., secondo il rito; <i>giurare con la mano sul m</i>.; scherz., <i>non saper leggere che nel propro m</i>., di persona che abbia istruzione assai scarsa o la cui cultura specifica sia limitata a un unico testo. Fig., scherz., libro di grossa mole e pesante da maneggiare (perché di solito i messali erano libri di grande formato e solidamente rilegati): <i>cos’è questo messale?</i>; analogam., <i>foglio di m</i>., di grande formato: <i>come dice in un altro foglio di m</i>. <i>compagno a questo</i> (Manzoni). ◆ Dim. <b>messalétto</b>, e più com. <b>messalino</b>, libro su cui i fedeli seguono la messa; accr. <b>messalóne</b>.</p>

<p><strong>messòrio</strong> agg. [dal lat. <em>messorius</em>, der. di <em>metĕre</em> «mietere», part. pass. <em>messus</em>]. – Che serve a mietere; solo nella locuz. <em>falce m</em>., la falce per cereali, con lama stretta e sottile, fortemente curvata ad arco di cerchio, e manico corto di legno.</p>

<p><b>mestìzia</b> s. f. [dal lat. <i>maestitia</i>; v. mesto]. – Sentimento di interna afflizione, affine alla tristezza, ma di questa più contenuto e persistente, che in genere presuppone un superamento del dolore, seguito da un fondo di rassegnata amarezza, e che talvolta può anche costituire un abituale atteggiamento dell’animo: sento in me una grande m.; ho il cuore pieno di m.; un senso di m. mi accompagna sempre; questi spettacoli accrescevano, a ogni passo, la m. del frate (Manzoni); soprattutto in quanto si rivela nell’aspetto, nell’espressione: volto atteggiato a m., a una dolce, soave, tranquilla m.; sulla sua fronte passò un’ombra, una nube di m.; i suoi occhi si velarono di m.; un’espressione di devozione e di venerazione, soffusa di m., le si diffonde sul viso (Pietro Citati).</p>

<p><b>mestóne</b> s. m. [der. di <i>mestare</i>], tosc. – <b>1.</b> Legno di forma cilindrica, o che s’appiattisce a poco a poco nella parte inferiore, usato per mestare la polenta o altro. <b>2.</b> Lo stesso, ma meno com., che <i>mestatore</i>, in senso fig.</p>

<p><b>metàteṡi</b> s. f. [dal lat. tardo metathĕsis, gr. μετάϑεσις «trasposizione», comp. di μετα- «meta-» e tema di τίϑημι «porre, collocare»]. – 1. In linguistica, fenomeno per cui, all’interno della stessa parola, due suoni si invertono prendendo l’uno il posto dell’altro: si ha la m. a contatto, se i due suoni sono contigui (per es., fr. ant. meole [lat. medulla], mod. moelle; gr. ᾿Αϕορδίτη per ᾿Αϕροδίτη); la m. a distanza, se i due suoni appartengono a due sillabe diverse e non sono contigui (spagn. palabra dal lat. parabŭla; ital. coccodrillo dal lat. crocodilus); in ital. è soprattutto frequente il secondo tipo: fradicio da fracido, tosc. padule per palude, ant. grolia per gloria, ant. e dial. drento per dentro, ecc. Si ha infine la m. quantitativa quando si inverte reciprocamente la quantità di due vocali contigue (per es., nel gr. βασιλέως per βασιλῆος). 2. In retorica, inversione nell’ordine sintattico usuale delle parole nella frase, per ottenere effetti stilistici; si distingue anche qui una m. a contatto, o anastrofe (v.), e una m. a distanza, o iperbato (v.). 3. In enigmistica, gioco che consiste nello spostamento di una lettera nel corpo di una parola, in modo da dare origine a un’altra parola di significato diverso: toRta-tRota, inScenamento – incenSamento; le metatesi applicate alle frasi costituiscono una specie di papera o bisticcio: quesIto proposto – questo proposIto; fRati stoici – fati stoRici. 4. In chimica, reazione di doppio scambio, nella quale un elemento o un radicale passa da un composto a un altro (per es., da nitrato di sodio più cloruro di potassio si forma cloruro di sodio più nitrato di potassio).</p>

<p><b>metonimia</b> /metonìmia/ (alla greca metonimìa) s. f. [dal lat. tardo metonymĭa, gr. μετωνυμία, propr. «scambio di nome», comp. di μετα- «meta-» e ὄνομα, ὄνυμα «nome»]. Procedimento linguistico espressivo, e figura della retorica tradizionale, che consiste nel trasferimento di significato da una parola a un’altra in base a una relazione di contiguità spaziale, temporale o causale, usando, per es., il nome del contenente per il contenuto («bere un bicchiere», «finire una bottiglia»), della causa per l’effetto («vivere del proprio lavoro», di ciò che si guadagna lavorando), della materia per l’oggetto («i sacri bronzi», le campane), del simbolo per la cosa designata («tener fede alla propria bandiera»), del nome dell’autore per l’opera («portare Omero agli esami»; «avere in casa un Carrà»), del luogo di produzione o di origine per la cosa prodotta («un fiasco di Chianti»), dell’astratto per il concreto («eludere la sorveglianza»), e simili. Nei trattatisti di retorica e di stilistica i confini tra la metonimia e la sineddoche non sono molto netti, e alcuni dei casi ora elencati vengono considerati esempî di sineddoche, mentre all’opposto alcuni esempî di sineddoche vengono classificati come casi di metonimia.</p>

<p id="mi"><b>minzióne</b> s. f. [dal lat. tardo <i>minctio -onis</i>, der. di <i>mingĕre</i> «urinare»]. – Nel linguaggio medico, l’atto di urinare, urinazione; più specificamente, l’insieme degli atti volontarî e involontarî che provocano l’espulsione dell’urina dalla vescica, attraverso l’uretra: il meccanismo della m.; disturbi della minzione.</p>

<p><b>miopatìa</b> s. f. [comp. di mio-2 e -patia]. – In medicina, denominazione generica di malattie (distrofie muscolari progressive, miotonia congenita, distrofia miotonica, miastenia, ecc.) caratterizzate da alterazioni della struttura e della funzione dei muscoli e indipendenti da lesioni dei nervi e del midollo spinale.</p>

<p><b>miopìa</b> s. f. [dal gr. μυωπία; v. miope]. – <b>1.</b> In medicina, vizio di rifrazione dell’occhio, dovuto a particolari condizioni anatomiche oculari (abnorme curvatura della cornea o del cristallino o allungamento dell’asse anteroposteriore dell’occhio), per cui i raggi luminosi provenienti da oggetti distanti vanno a fuoco su un piano anteriore alla retina, sulla quale invece si formano immagini sfocate e diffuse: misurata in diottrie, si distingue in <i>m</i>. <i>leggera</i>, fino a circa 4 diottrie, <i>m</i>. <i>media</i>, fino a 8-10 diottrie, <i>m</i>. <i>forte</i>, superiore a 10 diottrie. <b>2.</b> In senso fig., mancanza di perspicacia, cortezza di vedute, grettezza intellettuale e sim.: <i>m. intellettuale</i>; <i>la m</i>. <i>politica del governo non permette scelte più avanzate</i>.</p>

<p><b>mirra</b> s. f. [dal lat. myrrha, gr. μύρρα]. 1. Gommoresina che si ricava dalla scorza del tronco e dei rami di diverse piante del genere commifora, messa in commercio in due varietà (m. eletta, o m. in lacrime, in grani tondeggianti, e m. in sorte, in masse di colore bruno), adoperata in profumeria, nella preparazione di dentifrici e, in passato, come astringente, antisettico e carminativo; usata nell’antichità come profumo per persone o cose e a scopi medicinali (gli Egiziani se ne servivano nel processo di imbalsamazione), secondo la narrazione evangelica fu uno dei doni recati dai re Magi a Gesù bambino (insieme con l’oro e l’incenso), e una delle sostanze con cui fu unto il corpo di Cristo prima della sepoltura. 2. Olio di m., liquido giallastro, oleoso, dal forte odore, che si ottiene per distillazione della gomma di mirra: ha azione astringente e antisettica e contiene, come componenti principali, aldeide cuminica, eugenolo, dipentene e pinene.</p>

<p><b>misàntropo</b> agg. e s. m. (f. -a) [dal gr. μισάνϑρωπος, comp. di μισο- «miso-» (μῖσος = odio) e ἄνϑρωπος «uomo»]. – Di persona che prova un sentimento di odio, di antipatia, di avversione per il genere umano, o che, in senso più ampio, ha carattere poco socievole, chiuso ai contatti umani: con l’età sta diventando m.; un vecchio m., un feroce m.; fare vita da m.; non ti credevo così m.; per otto anni è vissuto solo e m. non parlando ad altri che a me (Arbasino).</p>

<p><b>misoginia</b> /mizodʒi'nia/ s. f. s. f. [dal gr. μισογυνία; v. misogino -> da μισέω, "odiare" e γυνή, "donna") ]. – Atteggiamento di avversione generica per le donne, o di repulsione, da parte dell’uomo, verso i rapporti sessuali con donne.</p>

<p><b>misofobìa</b> s. f. [comp. del gr. μύσος «sozzura» e -fobia]. – Paura morbosa di insudiciarsi o di contaminarsi a contatto di determinati oggetti, con conseguente sproporzionata attuazione di norme igieniche.</p>

<p id="mo"><b>modus ponens</b> ‹mòdus pònens› [Lat. "modo che afferma"] Inferenza della sillogistica classica del tipo: se sussiste p allora vale q; sussiste p; allora vale q. La regola di deduzione corrispondente compare nei più diffusi calcoli logici moderni. Nella logica matematica è chiamata più frequentemente regola di separazione o di distacco e si enuncia così: "A una sequenza di espressioni in cui occorrono sia l'espressione H sia l'espressione H→K può essere aggiunta l'espressione K" (v. logica: III 484 a).</p>

<p><strong>Mòloc</strong> (o <strong>mòloc</strong>, <strong>mòloch</strong>) s. m. – Propr., nome (ebr. <em>Mōlek</em>, gr. Μολόχ, lat. <em>Moloch</em>) di un’antica divinità cananea a cui venivano offerte vittime umane; talvolta, in similitudini o in usi fig., indica persona, istituzione, potere e sim. caratterizzati da un’insaziabile sete di distruzione: <em>la gran porta</em> ... <em>inghiottì</em>, <em>quasi moloch inesorabile</em>, <em>i sopraggiunti</em> (Bonsanti).</p>

<p><b>mònaco</b><sup>1</sup> s. m. [dal lat. tardo <i>monăchus</i>, gr. μοναχός, der. di μόνος «solo, solitario»; i sign. del n. 2 con riferimento al colore; il sign. 3 forse perché l’elemento è solitario nel mezzo della capriata] (pl. -<i>ci</i>, ant. -<i>chi</i>). – <b>1.</b> In origine, colui che, vivendo in solitudine, si dedica alla preghiera e al servizio di Dio, quindi sinon. di <i>anacoreta</i>; in seguito, colui che, isolato dal mondo, vive in comunità sotto un abate obbedendo alle prescrizioni della regola che ha accettato al momento della monacazione, e che in genere sono quelle di castità, povertà individuale, obbedienza all’abate: <i>m</i>. <i>benedettino</i>, <i>cistercense</i>, <i>certosino</i>. <b>2. a.</b> Scimmia della famiglia cebidi (<i>Pithecia monachus</i>), che vive nelle foreste del Brasile: è lunga circa un metro, di cui la metà spetta alla coda, ha pelame di colore scuro e sul capo un ciuffo di peli che ricadono sul muso, coprendolo in parte. <b>b.</b> Genere di foche (lat. scient. <i>Monachus</i>), caratterizzato dall’avere unghie minute e arcuate. Vi appartengono tre specie, tra cui la <i>foca monaca</i> (<i>Monachus monachus</i>), così chiamata per il colore del mantello, grigio brunastro con macchie scure nella parte superiore, biancastro in quella inferiore: lunga un paio di metri, un tempo diffusa nel bacino del Mediterraneo e, con una colonia, lungo le coste della Mauritania, è oggi estremamente rara, localizzata e minacciata di estinzione per l’alterazione dei luoghi dove si riproduce (principalmente le grotte costiere) e la caccia da parte dei pescatori; e la <i>foca monaca tropicale</i> (<i>Monachus tropicalis</i>), un tempo frequente lungo le coste dell’America Centrale, oggi fortemente decimata. <b>3.</b> In architettura, in alcuni tipi di capriata, l’elemento verticale, centrale, alla cui sommità si incontrano i puntoni inclinati secondo le falde del tetto e al cui estremo inferiore si innestano i saettoni obliqui di rinforzo dei puntoni stessi. ◆ Dim. e vezz. <b>monachino</b> (v. monachino); dim. o spreg. <b>monachétto</b> (v.), non com. <b>monacèllo</b>; spreg. <b>monacùccio</b>.</p>

<p><b>Monferrato</b> agg. e s. m. (f. -a). – Relativo o appartenente al Monferrato, regione storica del Piemonte; come sost., abitante o nativo del Monferrato.</p>

<p><b>monile</b> s. m. [dal lat. <i>monile</i>]. – Originariamente, catena d’oro o di gemme da portare al collo. Per estens., gioiello in genere: i monili cui gemmano Effïgïati Dei (Foscolo); Qui le donne alle veglie lucenti De’ monili far pompa e de’ cinti (Manzoni). Fig., poet.: Stanno li alberi aspettando, Con monili di rugiade (D’Annunzio).</p>

<p><b>moral suasion </b> <em>loc. s.le f. inv.</em> Persuasione morale autorevole, che si propone di orientare scelte e comportamenti. ◆ Ma il Quirinale – pur seguendo con estrema attenzione la situazione e svolgendo discretamente quell’opera di «moral suasion» che gli è propria – non può condurre da solo una partita così delicata. (<em>Messaggero</em>, 8 agosto 2001, p. 8, Cronache italiane) • Il premier [Silvio Berlusconi] ha avuto sabato, dopo diversi colloqui telefonici, un incontro «molto affettuoso» con «l’amico» [Umberto] Bossi a Lugano, nel corso del quale ha esercitato una sorta di «moral suasion» affinché il Senatur rimanga al suo posto. (Gianni Di Capua, <em>Tempo</em>, 19 luglio 2004, p. 3, Politica) • ogni volta che la «moral suasion» verso [Umberto] Bossi diventa più assillante, il contrordine successivo – causato dal linguaggio del capo leghista – costringe i leader della sinistra a drammatiche marce indietro. A Roma si dice che in questo modo si finisce per «capottare in parcheggio», con riferimento a un autoveicolo che si predispone a manovre azzardate stando rigorosamente fermo. (Peppino Caldarola, <em>Giornale</em>, 22 luglio 2008, p. 1, Prima pagina).</p>

<p><b>moratoria</b> /moratòria/ s. f. [femm. sostantivato dell’agg. moratorio]. – 1. Nel linguaggio giur., sospensione della scadenza delle obbligazioni in genere, e spec. di quelle pecuniarie, disposta con provvedimento legislativo, in via eccezionale e con riferimento a eventi straordinarî tali da turbare il normale svolgimento dei rapporti economici e sociali. 2. Per estens., nell’uso giornalistico, interruzione a tempo indeterminato, in partic. con riferimento ad attività che sono oggetto di controversia politica, anche in campo internazionale: proporre una m. all’esportazione di armi; m. degli esperimenti nucleari nell’atmosfera; m. nucleare, cessazione della produzione di armi nucleari decisa da uno stato (m. unilaterale) o auspicata per tutte le potenze internazionali.</p>

<p><b>more uxorio</b> ‹... <i>uksòrio</i>› locuz. lat. (propr. «a modo di moglie»), usata in ital. come avv. – Formula del linguaggio giur., usata, per lo più in unione al verbo <i>vivere</i> o <i>convivere</i>, con riferimento a due persone che, pur non essendo coniugate, convivono di fatto come marito e moglie.</p>

<p><b>mortàio</b> (ant. <b>mortaro</b>) s. m. [lat. <em>mortarium</em>, con il sign. 1, da cui derivano gli altri per somiglianza di forma]. – <b>1.</b> Recipiente di metallo, pietra dura, marmo, legno, vetro, porcellana, usato in cucina, in farmacia e nei laboratorî chimici, nel quale si tritano, mediante un <em>pestello</em>, azionato a mano o anche con dispositivi meccanici, sostanze che si vogliono ridurre in polvere o in poltiglia. Fig.: <em>pestare l’acqua nel m</em>., fare opera inutile, affaticarsi senza profitto (soprattutto volendo insegnare, persuadere, consigliare e sim.); <em>ogni m</em>. <em>trova il suo pestello</em>, modo proverbiale che si ripete talvolta (con senso equivoco) sentendo dire d’una donna brutta che è riuscita a trovar marito (v. fig. a p. 476). <b>2.</b> In marina, <em>m</em>. <em>della bussola</em>, recipiente che contiene il liquido (generalmente miscela di acqua e alcol) dove è immersa la rosa della bussola magnetica. <b>3.</b> ant. <b>a.</b> Buca quadrata scavata in terra per la concia del cuoio. <b>b.</b> Fornello per la fusione dei metalli. <b>4.</b> <b>a.</b> Pezzo di artiglieria che, pur nella molteplicità dei tipi prodotti nel corso della storia, ha come caratteristiche di essere ad anima corta (meno di 10-12 calibri) e di effettuare tiri con traiettoria molto elevata e arcuata, così da poter battere dall’alto obiettivi relativamente vicini. <b>b.</b> <em>M</em>. <em>da fanteria</em>, arma a tiro curvo, improntata a massima semplicità e leggerezza, e di notevole efficacia per la potenza distruttiva dei suoi proiettili, in dotazione alla fanteria di tutti gli eserciti moderni per aver prontamente ragione (e senza intervento di più lontane artiglierie) degli elementi più comuni della moderna fortificazione campale. <b>5.</b> In anatomia, <em>m</em>. <em>tibio</em>-<em>peroneo</em> (o <em>tibio-fibulare</em>), il piano articolare della gamba nell’articolazione tibiotarsica, formato dai capi distali della tibia e del perone. ◆ Dim. <b>mortaiétto</b>, <b>mortaino</b>.</p>

<p><b>moussakà</b> (in greco: μουσακάς) o mussacà è un piatto tipico della cucina turca, balcanica e medio-orientale affine alla parmigiana di melanzane nella versione siciliana (o anche in quella napoletana, caratterizzata da mozzarella e sugo di pomodoro). La versione greca del moussakà è la più nota. In Italia il piatto è comune nella tradizione culinaria di Trieste.</p>

<p id="mu"><b>Muflone</b> = s.m. Animale dei Bovidi, simile a una pecora diffuso esclusivamente in Sardegna e in Corsica, caratterizzato dal pelame folto e rasato, di colore bruno, e, negli esemplari maschi, da lunghe corna ricurve all'indietro; è specie protetta ETIM lat. tardo mufronem di etim. incerta nella forma mufione sec. XVI</p>

<p><b>mugghiare</b> (pop. tosc. <strong>mugliare</strong>) v. intr. [lat. <em>mūgĭlare</em>, <em>*mūgŭlare</em>, affini a <em>mugire</em> «muggire»] (<em>io mùgghio</em>, ecc.; aus. <em>avere</em>). – <strong>1.</strong> Emettere muggiti: <em>i buoi mugghiano nella stalla</em>; per estens., iperb., riferito a persona, urlare, lamentarsi a gran voce: <em>m</em>. <em>per il dolore</em>. <strong>2.</strong> In senso fig., produrre rumori cupi e prolungati, detto del mare, del vento, del tuono: <em>mugghia come fa mar per tempesta</em>, <em>Se da contrari venti è combattuto</em> (Dante); <em>E nel pallido mattino Mugghia a basso il tósco mar</em>, cioè il mar Tirreno (Carducci). Per l’uso trans., v. mugliare. ◆ Part. pres. <strong>mugghiante</strong>, anche come agg.: <em>quella voce istessa Fatta è tremenda</em>, <em>e mi respinge</em>, <em>e tuona In suon di tempestosa onda mugghiante</em> (Alfieri). Con uso antonomastico, come sost., nel linguaggio poet., il bove: <em>Ed il pungolo vibra in su i mugghianti</em> (Carducci).</p>

<p><b>munera</b> = Con questo termine furono designati nel mondo romano, genericamente, gli oneri addossati al cittadino in base al principio che una parte della sua attività e del suo patrimonio era dovuta allo stato. I <i>munera civilia</i>, dovuti al municipium, ne furono la specie più importante e vasta: variavano però secondo i luoghi. Soleva farsene una <i>triplex divisio</i>, distinguendosi i <i>munera personalia, i munera patrimonii</i> e i <i>munera mixta</i>. Nella prima categoria rientra ogni attività del cittadino rivolta alla difesa della città, la legatio (ambasciate all'imperatore, al senato, ecc.), il cursus publicus (servizio postale), la <i>tironum et equorum productio</i>, le varie curae, cioè incarichi straordinarî (es., la <i>cura annonae, ludorum, equorum, aquaeductus, operum publicorum, pecuniae publicae exigendae</i>, ecc.). Mentre questi <i>munera</i> sono prestazioni d'attività da parte dei cittadini senza alcun dispendio per questi ultimi, essendone le spese relative sopportate dalla cassa comunale, munus patrimonii è invece quello che può gravare soltanto su coloro che possiedono un patrimonio, come onere reale sul medesimo.</p>

<p><b>munerare</b> v. tr. [dal lat. munerari, der. di munus -nĕris «dono»] (io mùnero, ecc.), letter. ant. – Rimunerare.</p>

<p><b>mutilare</b> v. tr. [dal lat. mutilare, der. di mutĭlus «mutilo»] (io mùtilo, ecc.). – 1. Provocare, per trauma, intervento chirurgico o atto violento, la perdita di una parte importante del corpo, soprattutto di un arto o di una sua parte: la macchina gli mutilò le mani; l’incidente lo ha mutilato delle gambe; lo mutilarono di due dita. 2. In senso fig., privare un’opera di alcune sue parti in modo che il tutto ne risulti imperfetto e manchevole: la censura ha mutilato il film delle scene più crude; l’articolo è stato mutilato per ragioni di spazio. ◆ Part. pass. mutilato, anche come sost. (v. la voce).</p>

<p><strong>mutüare</strong><sup>1</sup> v. tr. [dal lat. <em>mutuari</em> e <em>mutuare</em>, der. di <em>mutuum</em> «mutuo2»] (<em>io mùtuo</em>, ecc.). – Ricevere o dare a mutuo: <em>m</em>. <em>una somma da una banca</em>. In senso fig., riferito a fatti intellettuali, derivare, prendere da altri, quasi prendere in prestito: <em>sono concetti mutuati dai filosofi tedeschi</em>; <em>l’italiano ha mutuato molte parole dal greco</em>; <em>metodi di ricerca mutuati dalle scienze sperimentali</em>. ◆ Part. pres. <strong>mutüante</strong>, anche come agg., che dà un mutuo: <em>la banca mutuante</em>, <em>l’istituto mutuante</em>; e come s. m. e f., la persona che dà al mutuatario una somma di denaro o una quantità di cose fungibili con l’obbligo di restituirgli altrettante cose della stessa specie e qualità. ◆ Part. pass. <strong>mutüato</strong>, anche come agg., dato o ricevuto in mutuo: <em>somma mutuata</em> (per un altro uso di <em>mutuato</em>, v. la voce).</p>

<p><strong>mutüare</strong><sup>2</sup> v. tr. [der. di <em>mutua</em>], non com. – Assistere dal punto di vista mutualistico, comprendere in una mutua: <em>nuove categorie di lavoratori sono state recentemente mutuate</em>.</p>

<section aria-label="End">
<a href="l.html">«L</a>
<a href="index.html">Index</a>
<a href="n.html">N»</a>
</section>

</article>

</body>
</html>
