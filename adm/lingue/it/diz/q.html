<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Q">
	<title>Q</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Home</a></li>
		<li><a class="navbar" href="../index.html">Index</a></li>
	</ul>
</nav>

<article>

<h1>Q</h1>

<p><a href="a.html">A</a>, <a href="b.html">B</a>, <a href="c.html">C</a>, <a href="d.html">D</a>, <a href="e.html">E</a>, <a href="f.html">F</a>, <a href="g.html">G</a>, <a href="h.html">H</a>, <a href="i.html">I</a>, <a href="l.html">L</a>, <a href="m.html">M</a>, <a href="n.html">N</a>, <a href="o.html">O</a>, <a href="p.html">P</a>, <a href="q.html">Q</a>, <a href="q.html#que">QUE</a>, <a href="q.html#qui">QUI</a>, <a href="r.html">R</a>, <a href="s.html">S</a>, <a href="t.html">T</a>, <a href="u.html">U</a>, <a href="v.html">V</a>, <a href="x.html">X</a>, <a href="y.html">Y</a>, <a href="z.html">Z</a></p>

<p><b>quadra</b><sup>1</sup> s. f. [dall’agg. <i>quadro</i>1]. – In marina, lo stesso che <i>vela quadra</i> (v. <span class="tc-smallcaps">quadro</span>1, n. 2 <i>d</i>): <i>navigare alla q</i>. (o <i>a quadri</i>), su nave attrezzata con vele quadre.</p>

<p><b>quadra</b><sup>2</sup> s. f. [dal lat. <i>quadra</i>, propr. «quadrato» o «quarta parte», dall’agg. <i>quadrus</i> «quadrato1»; non è chiara la connessione dei sign. 4 e 5 col valore etimologico della parola]. – <b>1.</b> ant. Quadrante, quarto di cerchio, quarta parte del cielo: <i>Da la prim’ora a quella che seconda</i>, <i>Come ’l sol muta quadra</i>, <i>l’ora sesta</i> (Dante), ossia dall’ora prima all’ora che segue all’ora sesta, quando il sole passa al quadrante successivo (il cambiamento di quadrante avviene ogni 6 ore). <b>2.</b> ant. Quartiere di una città, come quarta parte del suo territorio. <b>3.</b> region. Pezzo o fetta di pane: <i>Ognuno in cerchio mangia le sue q</i>. (Pascoli), cioè i quattro pezzi in cui è divisa la <i>piada</i> romagnola. <b>4.</b> ant. Foggia, maniera, qualità: <i>Fere saette in disdegnosa quadra</i> (D. Frescobaldi). <b>5.</b> tosc. <i>Dare la q</i>., ant., motteggiare, canzonare, o anche adulare: <i>sai dar la q</i>., <i>negar da ladro</i> (Aretino); l’espressione sopravvive in qualche parlata toscana, col senso di criticare, formulare giudizî più o meno pettegoli: <i>stanno tutto il giorno seduti al caffè a dar la q</i>. <i>a chi passa</i>.</p>

<p><b>quadro</b>¹ agg. [lat. <i>quadrus</i>, affine a <i>quat</i>(<i>t</i>)<i>uor</i> "quattro"]. - <b>1. a. </b>[che ha forma quadrangolare] ≈ quadrato. <b>b.</b> (<i>fig.</i>) [resistente alle avversità: <i>avere le spalle q</i>.] ≈ forte, largo, quadrato, robusto, solido, (<i>ant.</i>) tetragono. ↔ debole, delicato. ● Espressioni: fam., <b>testa quadra</b> → □. <b>2.</b> (<i>estens.</i>) [a sezione quadrangolare: <i>scarpe a punta q.</i>] ≈ quadrato, squadrato. ↔ appuntito, rotondo, tondo. <b>3. a. </b>(<i>matem.</i>) [di numero elevato alla seconda potenza] ≈ al quadrato, alla seconda. <b>b. </b>(<i>estens.</i>) [di misura alla seconda potenza: <i>centimetro q.</i>] ≈ quadrato.  □ <b>testa quadra </b>[persona equilibrata che ragiona molto e sim.] ≈ testa quadrata. ↔ pazzoide, scriteriato, spostato, squilibrato, svitato.</p>

<p><b>quadro</b><sup>2</sup> s. m. [lat. <i>quadrum</i> «figura quadrata», neutro sostantivato dell’agg. <i>quadrus</i> (v. la voce prec.); il sign. 6 <i>a</i> è modellato sul fr. <i>cadre</i>, mentre il 6 <i>b</i> ricalca in alcune locuzioni il russo <i>kadry</i>]. – <b>1.</b> Spazio, comparto, oggetto o elemento, di forma quadrata: <i>una stoffa</i>, <i>una giacca a quadri</i>; <i>un plaid a q</i>. <i>grigi</i>, <i>rossi e blu</i>; <i>una vetrata a quadri</i>; <i>un pavimento</i>, <i>un soffitto a q</i>. <i>bianchi e neri</i>. In usi partic. e tecn., riferito a oggetti, elementi, strutture di forma quadrata, rettangolare o anche quadrangolare: <b>a.</b> In radiotecnica, <i>antenna a quadro</i> (o assol., <i>quadro</i>), lo stesso che <i>antenna a telaio</i> (v. telaio n. 4). <b>b.</b> Nella tecnica mineraria, armatura trasversale (propriam. <i>q</i>. <i>d’armatura</i>) usata negli scavi in galleria per contrastare la spinta delle terre, composta da due montanti, o gambe, e da un traverso, o cappello, formati da solidi tondoni di legno o da profilati di ferro. <b>c.</b> In mitilicoltura, castello di pali (<i>fusoli</i>) infissi sul fondo marino e sporgenti sopra il livello dell’acqua, fra cui si tendono corde (<i>libani</i> e <i>pergolari</i>) che servono all’allevamento dei mitili. <b>d.</b> In ginnastica, <i>q</i>. <i>svedese</i>, attrezzo da palestra, formato da una serie di aste rotonde, verticali e orizzontali, disposte, su un unico piano verticale, in modo da costituire un reticolo di quadrati di 50 cm di lato: i ginnasti devono salire e scendere verticalmente o diagonalmente e spostarsi orizzontalmente, sempre passando attraverso i quadrati. <b>e.</b> Nella costruzione navale, <i>quadro di poppa</i>, o <i>specchio di poppa</i>, la parte estrema poppiera della nave, disposta sopra il galleggiamento, che chiude lo scafo, con una superficie trasversale quasi piana, variamente inclinata sull’orizzonte, sulla quale è scritto il nome della nave. <b>f.</b> Nell’attrezzatura navale, lo stesso, ma più raro, che <i>vela quadra</i> (v. quadro 1, n. 2 <i>d</i>). <b>g.</b> Nell’industria tessile, termine usato nelle locuz. <i>q</i>. <i>portalicci</i> (v.liccio) e <i>q</i>. <i>per stampe</i>, quest’ultimo nel procedimento di tintura detto appunto <i>stampa a quadro</i> (v. stampa, n. 3 <i>b</i>). <b>2. a.</b> Dipinto di forma quadrangolare (a volte anche diversa: <i>un quadro tondo</i>, <i>ovale</i>): <i>q</i>. <i>a olio</i>, <i>a tempera</i>, <i>a colori acrilici</i>; <i>q</i>. <i>su tela</i>, <i>su cartone</i>, <i>su compensato</i>; <i>q</i>. <i>su legno</i> o <i>su tavola</i> (chiamato anche, spec. se antico, semplicem. <i>tavola</i>); <i>q</i>. <i>d’autore</i>, dipinto da un pittore noto; <i>un celebre q</i>. <i>di Picasso</i>. Spesso indica il dipinto incorniciato: <i>appendere un q</i>. <i>alla parete</i>; <i>avere una bella raccolta di quadri</i>; <i>mostra</i>, <i>esposizione</i>, <i>galleria di quadri</i>. In alcuni usi può indicare la sola cornice (con il vetro): <i>mettere un ritratto</i>, <i>una fotografia in quadro</i> (e in senso fig., e per lo più iron., <i>una cosa da mettersi in q</i>., da custodire con cura e ammirare). <b>b.</b> fig. <i>Pare</i>, <i>sembra un q</i>., <i>è un q</i>., per significare una bellezza e un’armonia eccezionale, tanto da non sembrare naturale ma dipinta: <i>pare un q</i>., <i>questo paesaggio</i>; <i>è un q</i>. <i>quel cesto di fiori</i>; <i>che quadro!</i>, riferito a una vista, scena o situazione attraente e soprattutto divertente, spassosa, ridicola: <i>che q</i>. <i>quel vecchio bellimbusto che vuol fare il Don Giovanni!</i> In altre locuz., può indicare scena, spettacolo o vista che colpisce e commuove fortemente: <i>arrivato sul luogo del disastro</i>, <i>mi si presentò un q</i>. <i>spaventoso</i> o <i>terrificante</i>, <i>agghiacciante</i>; oppure rappresentazione o descrizione sommaria ma efficace e viva: <i>l’oratore tracciò un vivace q</i>. <i>della situazione</i>; <i>all’inizio del volume</i>, <i>lo storico fa un q</i>. <i>esatto delle condizioni dell’Italia in quel periodo</i>. <b>3.</b> estens. <b>a.</b> Tipo di rappresentazioni mute (propr. <i>quadri viventi</i>) sorte a Firenze nel sec. 15°: erano grandi composizioni plastiche formate, come i trionfi, da persone umane immobili, da soggetti sacri o mitologici, allegorici o simbolici, che venivano portate in giro su carri in occasione di feste, processioni e cortei, di celebrazioni nuziali, di accoglienze a grandi personaggi; poi questo tipo di rappresentazione acquistò carattere di pantomima o si sviluppò in brevi incontri dialogati. Lo stesso termine (spesso precisato nella denominazione di <i>q</i>. <i>plastico</i>) indica un antico gioco di società consistente appunto nella rappresentazione muta di una breve azione storica o mitologica o di un dipinto, un affresco, ecc., il cui titolo gli spettatori dovevano indovinare. <b>b.</b> Nelle opere teatrali e musicali, o in altri spettacoli di teatro (balletti, riviste, ecc.), ciascuna delle parti in cui si può dividere un atto o un tempo, in riferimento al luogo e allo scenario, o anche una semplice suddivisione (nello stesso tempo e luogo) che si determina in intervallo più o meno breve di tempo: <i>commedia in 3 atti e 5 quadri</i>. <b>c.</b> In cinematografia, sequenza di fotogrammi caratterizzata da rigorosa unità di inquadratura e di azione, che può essere programmata già in fase di ripresa o, come più spesso avviene, realizzata nella fase di montaggio, in modo che dia l’impressione di una scena filmata senza soluzioni di continuità: <i>q</i>. <i>mobile</i>, quando le immagini sullo schermo appaiono in movimento, anche se ottenuto con movimenti della macchina da presa nella ripresa di oggetti immobili; <i>q</i>. <i>fisso</i>, quando l’immagine sullo schermo appare, all’occhio dello spettatore, immobile (come nelle didascalie). Con senso più generico, il contorno di forma rettangolare che delimita l’immagine proiettata sullo schermo da un apparecchio di proiezione: <i>quadro!</i>, grido con cui il pubblico delle sale cinematografiche invita l’operatore a centrare il fotogramma proiettato sullo schermo all’interno del quadro, nel caso in cui, per un difetto del meccanismo di trascinamento, i bordi del fotogramma non vengono più a coincidere con i bordi del quadro (o, come si dice, l’immagine è <i>fuori quadro</i>). <b>d.</b> Nella tecnica televisiva, denominazione di ogni singola immagine completa trasmessa o ricevuta: il numero delle immagini trasmesse in un secondo è detto <i>frequenza di quadro</i>, o <i>frequenza d’immagine</i> (nello standard televisivo italiano ed europeo, tale frequenza è di 25 immagini al secondo, che sono trasmesse a semiquadri, per un totale di 50 semiquadri al secondo). <b>e.</b> In medicina, la situazione che presenta, come condizione complessiva o specifica, un soggetto, o anche un apparato o un organo: <i>q</i>. <i>clinico</i>; <i>q</i>. <i>metabolico</i>, <i>istologico</i>. Per estens., riferito ad altre situazioni: <i>il q</i>. <i>economico del paese non è molto rassicurante</i>; <i>il q</i>. <i>politico internazionale si è ulteriormente aggravato</i>. <b>f.</b> In diritto, <i>legge quadro</i> o <i>cornice</i> (plur. <i>leggi quadro</i> o <i>cornice</i>), legge dello stato che, per le singole materie di competenza delle Regioni, detta i principî ai quali non possono derogare le leggi regionali, e in mancanza della quale la Regione non potrebbe legiferare; in senso più ampio, legge che indica i principî direttivi ai quali deve ispirarsi, in una determinata materia, la legislazione futura, peraltro senza alcun vincolo, se non politico, che la renda obbligatoria. Per estens., nel linguaggio politico, <i>accordo quadro</i> (plur. <i>accordi quadro</i>), accordo che regola i principî generali cui si deve informare la collaborazione tra diverse forze politiche: <i>i due partiti di maggioranza hanno sottoscritto un accordo quadro per formare il governo</i>. <b>4.</b> In geometria descrittiva, il piano, o uno dei piani, sopra il quale si esegue la rappresentazione piana delle figure spaziali. <b>5.</b> Rappresentazione sintetica, grafica o visualizzata, di dati disposti secondo un criterio funzionale (in righe e colonne, con intervalli, spazî e inquadrature che ne agevolino la lettura e la comprensione): <i>q</i>. <i>riassuntivo</i>, <i>riepilogativo</i>, <i>sinottico</i>; <i>il q</i>. <i>dei risultati elettorali</i>, o <i>di una competizione sportiva</i>, <i>degli scrutinî</i> o <i>degli esami</i> (in quest’ultimo uso, anche assol.: <i>esporre i q</i>., in una scuola o sede di esami); <i>il q</i>. <i>delle quotazioni di borsa</i>, <i>dei cambî delle valute</i>; <i>il q</i>. <i>delle partenze</i>, <i>degli arrivi</i>, in stazioni ferroviarie, automobilistiche, aeree, marittime; <i>quadro di servizio</i>, nella marina militare, tabella o bacheca in cui sono giornalmente riportati i servizî e i turni di guardia da espletare, nonché le disposizioni particolari del comando; <i>q</i>. <i>murali</i>, tavole con illustrazioni varie, appese alle pareti delle aule scolastiche come sussidio visivo all’insegnamento (più comunem. detti <i>cartelloni</i> o <i>tabelloni murali</i>). In partic.: <b>a.</b> In contabilità, <i>q</i>. (o <i>piano</i>) <i>dei conti</i>, l’elenco di tutti i conti aperti nel libro mastro per il funzionamento del sistema di scritture. <b>b.</b> Nel linguaggio bancario, <i>q</i>. <i>di controllo</i>, la tabella numerica laterale di cui è munito il vaglia cambiario o l’assegno circolare, che permette di controllare l’esattezza della cifra di emissione. <b>c.</b> In marina, <i>q</i>. <i>calcolatore per le carene</i> e <i>per le eliche</i>, insieme di speciali diagrammi usati nel passato per dedurre la potenza richiesta da una data carena a una velocità stabilita e le caratteristiche della relativa elica propulsatrice. <b>6. a.</b> Nel linguaggio militare indica, con valore attributivo, un reparto di cui sono disponibili solo gli ufficiali (o anche i sottufficiali): <i>battaglione</i>-<i>quadro</i>, <i>batteria</i>-<i>quadro</i>. Con altro sign., <i>quadro di avanzamento</i>, elenco, generalm. annuale, in cui ufficiali e sottufficiali, sulla base dei posti normalmente disponibili nei gradi superiori, sono inscritti (qualora giudicati idonei da apposite commissioni valutatrici) per poter essere promossi al grado superiore, secondo l’ordine di ruolo di anzianità oppure una graduatoria di merito. Ormai disusata la locuz. agg. <i>fuori quadro</i> (e sostituita da <i>in soprannumero</i>), riferita a ufficiali in servizio permanente effettivo impiegati temporaneamente in incarichi non contemplati negli organici. Al plur., <i>quadri</i>, il complesso degli ufficiali (o anche dei sottufficiali e dei graduati di truppa) che costituiscono il comando di un reparto, di un’unità, delle forze armate: <i>i q</i>. <i>di un reggimento</i>, <i>di una brigata dell’esercito</i>; <i>rimuovere</i>, <i>completare i q</i>.; <i>manovre con i q</i>., effettuate con i soli ufficiali, senza la partecipazione delle truppe; <i>radiare dai q</i>., espellere un ufficiale dalle forze armate (e <i>rientrare nei q</i>., esservi riammesso); <i>q. minori</i>, gli ufficiali inferiori, fino al grado di capitano o corrispondente a capitano. <b>b.</b> Nei partiti e movimenti politici, e nelle organizzazioni sindacali, al plur., <i>i quadri</i>, il complesso dei dirigenti e funzionarî (e anche dei parlamentari e degli amministratori di enti pubblici): <i>il liberalismo sabaudo aveva almeno il merito di offrire dei q</i>. <i>sicuri e pronti per la politica estera della rivoluzione</i> (Gobetti); <i>rinnovare i q</i>.; <i>riunione</i>, <i>corso di aggiornamento dei q</i>.; al sing., <i>q</i>. <i>attivo</i>, gli iscritti più politicizzati e impegnati nelle attività di propaganda e proselitismo: <i>il q</i>. <i>attivo di una sezione</i>. Nelle aziende private e pubbliche, il complesso dei funzionarî direttivi: <i>q</i>. <i>intermedî</i>, categoria di dipendenti intermedia tra i dirigenti e i semplici impiegati o operai, con funzioni di particolare importanza e responsabilità all’interno dell’azienda. <b>7. a.</b> Pannello, o complesso di pannelli montati su un telaio in cui sono installati, in modo da consentire una visione immediata e complessiva, strumenti e organi di comando, di controllo e regolazione, di segnalazione e misurazione: <i>il q</i>. <i>di un aereo</i>, <i>di un automezzo</i>, <i>di un’imbarcazione</i>; <i>il q</i>. <i>di un impianto</i>, <i>di una centrale operativa</i>, <i>di un elaboratore</i>; <i>accendere il q</i>., <i>le luci del q</i>., l’illuminazione degli indici dei varî strumenti. <b>b.</b> In elettrotecnica, con riferimento a centrali, sottostazioni, impianti elettrici, si chiama <i>q</i>. <i>di distribuzione</i> l’insieme dei collegamenti di linea, degli apparecchi per la connessione e l’interruzione dei circuiti, per la protezione e per l’eventuale regolazione della tensione, e <i>q</i>. <i>di manovra</i> l’insieme degli organi di comando e degli strumenti di misurazione. <b>8.</b> Nel linguaggio giornalistico, articolo con titolo su due colonne (non stampato però in testa alla pagina). <b>9.</b> Al plur., <i>quadri</i> (invar. anche se usato al sing.), uno dei quattro semi delle carte da gioco francesi, contraddistinto da rombi o losanghe di colore rosso: <i>scala reale a</i> (o <i>di</i>) <i>quadri</i>, nel poker; <i>giocare</i>, <i>buttare quadri</i>, <i>una quadri</i> (più raram. <i>un quadri</i>), una carta di quadri. ◆ Dim. <b>quadrétto</b> (v.), <b>quadrùccio</b> (v.); accr. <b>quadróne</b> (v.); pegg. <b>quadràccio</b>.</p>

<p><b>quagliare</b> v. intr. (<i>io quàglio</i>, ecc.; aus. <i>essere</i>). – Variante region. di <i>cagliare</i>, coagularsi (del latte). In usi fig., concretarsi, venire a un risultato positivo: <i>l’affare non quaglia</i>; <i>non mi fare domande</i>. <i>Quando tutto sarà quagliato</i>, <i>allora!</i> (Pratolini); nell’intr. pron. <i>quagliarsi</i>, assumere un aspetto ben delineato: <i>La Corsica sparì bevuta dalla luce</i>, <i>ma tra mare e cielo il confine non si quagliò: rimase quella zona ambigua e smarrita che fa paura guardare perché non esiste</i> (I. Calvino). ◆ Part. pass. <b>quagliato</b>, anche come agg.: <i>latte quagliato</i>.</p>

<p><b>quando</b> avv., cong. e s. m. [lat. <em>quando</em>]. – <strong>1.</strong> avv. <strong>a.</strong> Ha la funzione di domandare, in frasi interrogative, in quale tempo o momento si determinerà, si è determinato o si determina, un fatto, una situazione o un’azione. In interrogazioni dirette: <em>q</em>. <em>hai terminato gli esami?</em>; <em>q</em>. <em>tornerete a trovarci?</em>; <em>q</em>. <em>chiude quest’ufficio?</em>; <em>q</em>. <em>fu proclamato il Regno d’Italia?</em>; ellitticamente: <em>«È arrivato mio fratello» «Quando?»</em>; preceduto da preposizione: <em>da q</em>. <em>sei qui?</em>, da quale momento; <em>di q</em>. <em>sono questi affreschi?</em>, di quale epoca; <em>per q</em>. <em>dev’essere finito il lavoro?</em>; <em>fino a q</em>. <em>dovrò sopportarlo?</em> (e con ellissi: <em>a q</em>. <em>il tuo matrimonio?</em>, per quando è fissato, quando si farà il tuo matrimonio&nbsp;?); in interrogazioni retoriche: <em>q</em>. <em>la smetterete di seccarmi?</em>; <em>q</em>. <em>mai si sono sentite dire cose simili?</em>; <em>da q</em>. <em>in qua si usa trattare così i genitori?</em> In interrogazioni indirette: <em>dimmi q</em>. <em>hai intenzione di rientrare</em>; <em>domandagli q</em>. <em>possiamo telefonargli</em>; <em>non so q</em>. <em>potrò rivedervi</em>; <em>ho saputo che ci sarà una festa</em>, <em>ma non m’hanno detto q</em>. (sottint. <em>ci sarà</em>); in espressioni che indicano quasi avverbialmente tempo indefinito: <em>chi sa</em> (o <em>chissà</em>) <em>q</em>. <em>lo rivedrò</em>; <em>Dio sa q</em>. <em>potremo tornare</em>; spesso con ellissi: <em>ci rincontreremo chissà q</em>., <em>Dio sa q</em>., in un tempo che per ora resta del tutto indeterminato, ma che si suppone lontano. <strong>b.</strong> Con valore temporale indefinito, ripetuto davanti a ciascuno degli elementi di una correlazione, con il sign. di «ora ... ora ...», «a volte ... a volte ...»: <em>va a Milano quasi tutti i giorni</em>, <em>q</em>. <em>in auto q</em>. <em>col treno</em>; <em>«Vai tutte le estati in montagna?» «Q</em>. <em>sì</em>, <em>q</em>. <em>no»</em>, non sempre. Di uso comune la locuz. avv. <em>di quando in quando</em> (ormai rara <em>a quando a quando</em>), ogni tanto, una volta ogni tanto: <em>di q</em>. <em>in q</em>. <em>qualche svago è necessario</em>; <em>la figlia è lontana</em>, <em>e la va a trovare di q</em>. <em>in q</em>.; o, in riferimenti spaziali, a tratti, in alcune zone: <em>l’uniformità della pianura era interrotta di q</em>. <em>in q</em>. <em>da qualche collinetta</em>. <strong>2.</strong> cong. Introduce proposizioni secondarie di valore temporale, avversativo, condizionale, o causale e insieme condizionale. <strong>a.</strong> Con valore temporale: <em>q</em>. <em>sarai grande</em>, <em>capirai meglio queste cose</em>; <em>q</em>. <em>avrò bisogno di te</em>, <em>chiederò io stesso il tuo aiuto</em>; <em>potrete giocare soltanto q</em>. <em>avrete fatto i compiti</em>; <em>q</em>. <em>non ti conoscevo ancora</em>, <em>ti credevo diverso</em>; <em>il salone era addobbato come q</em>. <em>ci sono dei ricevimenti</em>; <em>i contrattempi ti capitano q</em>. <em>meno te l’aspetti</em>. Oltre che l’indicativo può reggere anche il congiuntivo nel caso che il tempo dell’azione sia prospettato con indeterminatezza: <em>ti prometto</em>, <em>q</em>. <em>io muoia</em>, <em>di lasciarti tutta la mia roba</em> (Leopardi). Nell’uso pop. tosc. in qualche caso si sottintende il verbo già espresso nella frase precedente: <em>son tornato q</em>. <em>lui</em>, quando è tornato lui; <em>andare a letto q</em>. <em>i polli</em>, andare a letto presto. Preceduto da preposizione: <em>da q</em>. <em>non c’è più sua moglie</em>, <em>soffre molto la solitudine</em>; <em>raccontaci di q</em>. <em>eri in Africa</em>; <em>vorrei che l’appartamento fosse già pronto per q</em>. <em>mia figlia andrà a vivere da sola</em>; <em>cercherò di sopportarlo fino a q</em>. <em>non se ne andrà</em>. Con valore iterativo, tutte le volte, ogni volta che: <em>quando ripenso al pericolo corso</em>,<em> mi vengono i brividi</em>. In frasi esclamative, per sottolineare che un fatto già espresso oppure implicito è inatteso, quasi fatale, o viene confermato o confutato da quanto ora si afferma: <em>q</em>. <em>si dice il caso!</em>, <em>q</em>. <em>si dice le combinazioni!</em>, o <em>la iella!</em>; <em>q</em>. <em>si nasce</em> o <em>si è nati disgraziati!</em>; <em>q</em>. <em>si dice che con i soldi tutto è possibile!</em>; seguìto da <em>ecco</em>, per sottolineare l’improvviso e inaspettato determinarsi di un fatto che interviene mentre sta per aver inizio o è appena iniziata l’azione espressa nella frase principale, e spesso la ritarda o la modifica: <em>stavo per uscire</em>, o <em>stavo uscendo</em>, <em>quand’ecco squilla</em> (o <em>che squilla</em>, o <em>squillare</em>) <em>il telefono</em>. Propria dell’uso ant. o dial. è la locuz. <em>quando che</em>, per il semplice <em>quando</em>, una volta o l’altra: <em>q</em>. <em>che càpiti da queste parti</em>, <em>viemmi a trovare</em> (mentre è ancora frequente la locuz. avv. <em>quando che sia</em>: <em>q</em>. <em>che sia dovremo pure ritrovarci tutti insieme</em>). Per la forma <em>allor quando</em>, ormai elevata e rara, v. allorquando, che è la grafia più comunem. usata. Sempre in frasi temporali, ma con valore di cong. relativa riferita al sostantivo che esprime il momento o il periodo in cui si determina l’azione: <em>me lo disse quella sera stessa q</em>. <em>c’incontrammo alla stazione</em>; <em>nella giovinezza</em>, <em>quando si hanno più forze</em>, <em>tutto sembra più facile</em>. <strong>b.</strong> Con valore avversativo, analogo a quello di <em>mentre</em>: <em>è strano che sia lui a pretendere delle scuse quando l’offeso sono proprio io</em>; nell’uso letter. anche rafforzato con <em>che</em>: <em>e quando che anticamente tu non avevi altri poderi che fosse e caverne</em> ..., <em>adesso hai terreni al sole</em> (Leopardi). <strong>c.</strong> Con valore condizionale, ha il verbo più spesso all’indicativo se coesiste un valore temporale (<em>q</em>. <em>c’è la salute c’è tutto</em>), al congiuntivo se prevale quello condizionale (<em>q</em>. <em>loro fossero d’accordo</em>, <em>accetterei anch’io una transazione</em>), e inoltre nella forma rafforzata <em>quand’anche</em>, anche se (<em>mi vendicherò</em>, <em>quand’anche dovessi rovinarmi</em>). <strong>d.</strong> Con valore causale e insieme condizionale, seguito da verbo all’indicativo, ha lo stesso sign. di <em>dato che</em>, <em>dal momento che</em>, <em>giacché</em> e anche <em>se</em>: <em>q</em>. <em>ti dico che non lo so</em>, <em>vuol dire che non lo so davvero</em>; <em>q</em>. <em>vuoi saperlo a tutti i costi</em>, <em>te lo dirò subito</em>; <em>che dirà delle tue violente critiche</em>, <em>q</em>. <em>per una piccola osservazione se la prende tanto?</em>; <em>malizioso son io troppo</em>, <em>Quand’io procuro a’ mia maggior trestizia</em> (Dante); <em>quando lo volete sapere</em>, <em>i religiosi dicono che veramente è cosa che non istà bene</em> (Manzoni). <strong>3.</strong> s. m. Con l’art. det., il momento, la circostanza di tempo in cui si compie o si compirà o si deve compiere un’azione: <em>il q</em>. <em>te lo preciserò in seguito</em>; <em>ho capito che cosa hai intenzione di fare</em>, <em>ma vorrei sapere il come e il q</em>.; <em>aspetto il come e ’l quando Del dire e del tacer</em> (Dante); meno com. con l’art. indet.: <em>un q</em>. <em>ci deve pur essere!</em></p>

<p id="que"><b>quem Iuppiter vult perdere dementat prius</b> ... <i>iùppiter vult pèrdere</i> ... (lat. «Giove toglie prima il senno a colui ch’egli vuol mandare in rovina»). – Sentenza – riferita anche nelle forme <i>quos Iuppiter</i>, o <i>Deus</i>, <i>vult perdere</i> ecc. –, prob. creata in Inghilterra nella prima metà del sec. 17° per un opuscolo di polemica politica, che si usa talvolta ripetere volendo significare che la rovina di una persona è dovuta alla sua follia o sconsideratezza, e che questa può anche rappresentare un castigo divino.</p>

<p><strong>quèrcia</strong> (tosc. <strong >quèrce</strong>) s. f. [lat. <em >quercea</em>, agg. femm. di <em >quercus</em> -<em >us</em> «quercia» (e da questo il nome lat. scient. del genere <em >Quercus</em>) - Il termine <i>Robur</i> è il nome latino della quercia, e per antonomasia ha il significato di "forza" (lat. robur, roboris).] (pl. -<em >ce</em>, tosc. -<em >ci</em>). – <strong >1. a.</strong> Nome delle piante del genere <em >Quercus</em>, famiglia fagacee, che comprende specie legnose per lo più arboree, con foglie a nervatura pennata e lamina lobata o dentata, meno frequentemente con margine intero; sono piante monoiche, con i piccoli fiori maschili riuniti in amenti sottili e penduli, e i fiori femmimli, solitarî o in spighette all’ascella di giovani foglie, circondati da brattee che si sviluppano per formare la <em >cupola</em>; il frutto (detto <em >ghianda</em>), parzialmente avvolto alla base dalla cupola, è una noce. Le querce, suddivise in circa 450 specie, che vivono nelle zone temperate dell’emisfero settentr. e sulle montagne delle regioni tropicali, comprendono piante di grande interesse forestale che forniscono legname (<em >legno di quercia</em>), prodotti estratti dalla scorza per l’industria conciaria, sughero, frutti eduli e sono anche coltivate come piante ornamentali. In Italia sono presenti una quindicina di specie, tra cui la <em >q</em>. <em >pubescente</em> o <em >roverella</em> (<em >Quercus pubescens</em>), la più diffusa delle nostre querce, la <em >q</em>. <em >rovere</em> o <em >rovere</em> (<em >Q</em>. <em >petraea</em>), che vive nei boschi con suoli acidi, la <em >q</em>. <em >leccio</em> o <em >leccio</em> (<em >Q</em>. <em >ilex</em>), con foglie lanceolate o ellittiche, di solito intere, la <em >q</em>. <em >da sughero</em> o <em >sughera</em> (<em >Q</em>. <em >suber</em>), la <em >q</em>. <em >cerro</em> o <em >cerro</em> (<em >Q</em>. <em >cerris</em>), la <em >q</em>. <em >spinosa</em> (<em >Q</em>. <em >coccifera</em>), la <em >farnia</em> (<em >Q</em>. <em >robur</em> o <em >Q</em>. <em >pedunculata</em>), la <em >vallonea</em> (<em >Q</em>. <em >macrolepis</em> o <em >Q</em>. <em >aegilops</em>). Sono di uso com., in relazione all’altezza e all’imponenza, alla resistenza e alla lunga vita della quercia, le espressioni <em >essere una q</em>., <em >forte</em> o <em >robusto come una q</em>., riferite a persona molto robusta e vigorosa, anche se in età avanzata (<em >quel vecchio montanaro è ancora una q</em>.). Alla locuz. ant. <em >far quercia</em>, stare a testa in giù con le mani in terra e le gambe all’aria, si ricollega la denominazione attuale, <em >la quercia</em>, dell’esercizio ginnastico consistente nel tenere eretto il corpo a gambe all’aria, appoggiando in terra la testa e le palme delle mani. In araldica, la quercia è, dopo il pino, l’albero più frequentemente rappresentato negli scudi, in varie forme. <strong >b.</strong> Il legno degli alberi di quercia, nelle sue varie specie, il più importante tra i legnami italiani per le sue qualità di durezza, resistenza e durata: quello del rovere, di colore scuro venato, è adatto per travature nelle costruzioni civili; quello della quercia comune o farnia, meno nodoso del precedente, è usato in falegnameria; quello del cerro, poroso e a forti venature, durevole se immerso in acqua, è usato per serramenti, fondazioni, carri, recipienti da vino; quello del leccio, duro e compatto, prende bella lucidatura e si usa per carri e parti di macchine; quello della quercia da sughero, durissimo, è usato per palificate di fondazione e travature, e soprattutto se ne adopera la corteccia che fornisce il sughero. <strong >c.</strong> Nel linguaggio giornalistico, <em >la Quercia</em>, il Partito democratico della sinistra (PDS), fondato nel 1991, rinominato nel 1998 Democratici di sinistra (DS), il cui simbolo era appunto una quercia, scioltosi nel 2007 e confluito nel Partito Democratico (PD). <strong >2.</strong> <em >Quercia marina</em>, alga bruna delle fucacee (<em >Fucus vesiculosus</em>), comune sulle coste settentr. dell’Atlantico e del Pacifico, con tallo lungo da 30 a 100 cm, ramificato dicotomicamente: ha forma di nastro bruno (nero quand’è secco) e presenta qua e là vescicole ripiene di aria; contiene mucillagine e piccole quantità di iodio, e ha avuto, in passato, limitati usi terapeutici in varie malattie come il gozzo, l’obesità, ecc. ◆ Dim. <strong >querciòla</strong>, e <strong >querciòlo</strong> m. (v. le due voci); accr., raro, <strong >quercióne</strong> m. TAV.</p>

<p><strong>quèrulo</strong> agg. [dal lat. <em>querŭlus</em>, der. di <em>queri</em> «lamentarsi»], letter. – Lamentoso, detto di persona che si lagna (soprattutto se con frequenza o abitualmente), dolendosi di torti ricevuti, dell’avversità della sorte, ecc.: <em>un vecchio q</em>.; <em>la turba q</em>.; <em>Parlerò</em>, <em>tacerò</em>, <em>timido</em>, <em>audace</em>, <em>Querulo insieme e taciturno amante</em> (Marino); poet., riferito ad animale che si lamenti o sembri lamentarsi: <em>Né più dismette di tubar su l’olmo La tortora e la q</em>. <em>colomba</em> (Pascoli). Più spesso, riferito alla voce stessa, o anche a suono che sembri un lamento: <em>parlava con voce q</em>.; <em>un richiamo s’alzò</em>, <em>q</em>. <em>e roco</em> (Gozzano); <em>udivi salire fino al cielo il ritornello q</em>. <em>di un venditore di terraglie</em> (Barilli); <em>il q</em>. <em>suono d’un violino</em>; <em>un q. ruscello</em>; <em>il canto q</em>. <em>delle tortore</em>; anche, poet., di luogo in cui risuonino lamenti: <em>i q</em>. <em>ricinti Ove l’arti migliori e le scienze</em> ... <em>Fan le capaci volte echeggiar sempre Di giovanili strida</em> (Parini).</p>

<p><b>questüante</b> agg. e s. m. e f. [part. pres. di <i>questuare</i>]. – Che chiede la questua: <i>frati questuanti</i>, o assol. <i>questuanti</i>, i frati degli ordini mendicanti; anche in senso fig.: <i>un’anticamera dove parecchia gente aspettava</i>: <i>facce chiuse di sbirri</i>, <i>facce avide di questuanti raccomandati</i> (Tomasi di Lampedusa).</p>

<p><b>quèstua</b> = s. f. [der. di questuare]. Richiesta e raccolta di oblazioni (elemosine e offerte in natura) fatta da religiosi, appartenenti di norma a ordini mendicanti, per scopi di carità o di culto: fare la q. in chiesa, in paese; frati che vanno alla q.; la q. ha reso poco. In senso più generico, raro e per lo più scherz., il fatto di chiedere l’elemosina, di sollecitare offerte: è una festa di beneficenza, e alla fine ci sarà la solita questua.</p>

<p><b>quid</b> pron. neutro, lat. – Qualche cosa. Si usa in contesti italiani, di solito preceduto dall’art. <em>un</em>, per indicare qualche cosa di indeterminato o di non facilmente definibile: <em>c’è</em>, <em>in lui</em>, <em>un quid che non mi persuade</em> (cfr. le locuz. <em>un che</em>, <em>un certo che</em>, <em>un certo non so che</em>); <em>un quid medium</em>, qualcosa di mezzo; <em>un quid simile</em>, qualcosa di somigliante, di quel genere (v. quissimile). Con tono interr., e per lo più scherz., è usata anche l’espressione <em>quid novi?</em>, che c’è di nuovo?, quale novità?</p>

<p id="qui"><b>quietanza</b> (ant. o pop. quetanza, quitanza; ant. quittanza) s. f. [dal fr. quittance (der. di quitter «dispensare da un pagamento»), da quitte «libero da un’obbligazione» (v. quitto), raccostato a quieto, quietare]. – Ricevuta d’un pagamento rilasciata al debitore dal creditore che riscuote: rilasciare una q.; esigere la q.; per quietanza, formula che, in un documento valido come ricevuta, precede la firma di chi riscuote (di qui le frasi firmare per q., apporre la firma per quietanza). In partic., q. a saldo, dicitura che comporta, da parte del creditore, l’ammissione di non avere più nulla a pretendere, e che può anche costituire la prova di una transazione o di una rinuncia alla maggiore somma alla quale egli aveva diritto; tassa sulle q., denominazione corrente ma impropria dell’imposta indiretta sui 
trasferimenti a titolo oneroso riscossa per mezzo del bollo.</p>

<p><b>Quisqualis</b> s. f. [propr. lat. scient., comp. del lat. class. <em>quis</em> «chi» e <em>qualis</em> «quale», nome attribuito alla pianta asiatica dal botanico ted. G. E. Rumpf (1627-1702) nell’opera <em>Herbarium amboinense</em> con riferimento ai molteplici aspetti con cui essa si presenta]. – Genere di piante dicotiledoni combretacee comprendente specie di interesse ornamentale; di queste, la specie <em>Quisqualis indica</em>, originaria delle regioni tropicali asiatiche, è una delle più belle piante rampicanti da serra calda.</p>

<p><strong>quisquìlia</strong> (pop. <strong>quisquìglia</strong>) s. f. [dal lat. <em>quisquiliae</em> -<em>arum</em>, propr. «immondezza, feccia»]. – <strong>1.</strong> ant. Imperfezione, impurità: <em>de li occhi miei ogne quisquilia Fugò Beatrice col raggio d’i suoi</em> (Dante). <strong>2.</strong> Minuzia, inezia, cosa di nessun conto: <em>occuparsi</em>, <em>discutere di quisquilie</em>; <em>litigare per quisquilie</em>; <em>perdersi in quisquilie</em>; <em>q</em>. <em>letterarie</em>, <em>grammaticali</em>; <em>ma sono quisquilie!</em>; <em>non si tratta di quisquilie</em>, <em>di cose rimediabili facilmente: un assegno a vuoto di cinquecentomila lire</em> (Palazzeschi).</p>

<p><b>quondam</b> avv., lat. – Una volta, un tempo; è usato scherz. anche in contesti ital.: un tale, q. deputato (che in altri tempi, cioè, ricoprì questa carica). In partic., fu usato nel passato davanti a nomi di defunti (spesso abbrev. in q.), con lo stesso senso di fu, nell’indicare la paternità: Matteo Rossi del quondam Giuseppe; di qui, scherz., nell’uso ant., un q., un defunto, essere tra i q., tra i 
defunti.</p>

<section aria-label="End">
<a href="p.html">«P</a>
<a href="../index.html">Index</a>
<a href="r.html">R»</a>
</section>

</article>

</body>
</html>
