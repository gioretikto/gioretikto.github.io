<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Z">
	<title>Z</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Home</a></li>
		<li><a class="navbar" href="../index.html">Index</a></li>
	</ul>
</nav>

<article>

<h1>Z</h1>

<p><a href="b.html">B</a>, <a href="c.html">C</a>,  <a href="d.html">D</a>,  <a href="e.html">E</a>,  <a href="f.html">F</a>,  <a href="g.html">G</a>,  <a href="h.html">H</a>,  <a href="l.html">L</a>,  <a href="m.html">M</a>,  <a href="n.html">N</a>,  <a href="o.html">O</a>, <a href="p.html">P</a>, <a href="q.html">Q</a>, <a href="r.html">R</a>, <a href="s.html">S</a>, <a href="t.html">T</a>, <a href="u.html">U</a>, <a href="v.html">V</a>, <a href="v.html">X</a>, <a href="z.html">Y</a></p>

<p><b>zéppa</b> s. f. [voce di origine longob., prob. la stessa di <i>zipolo</i>]. – <b>1.</b> Pezzo di legno che serve a rincalzare un mobile, o per turare alla meglio un buco, o in genere per sostituire o surrogare qualche parte mancante: <i>mettere una z. sotto il piede dell’armadio</i>; <i>turare il barile con una z.</i>; <i>se non trovi il bullone</i>, <i>puoi metterci provvisoriamente una zeppa</i>. In partic.: <b>a.</b> Sinon., in alcune accezioni, di <i>bietta</i>, anche come prisma di legno che nelle opere di carpenteria si inserisce tra due elementi per impedirne lo scorrimento. <b>b.</b> In tipografia, listello di piombo con cui si riempiono gli spazî lasciati vuoti nella composizione. <b>c.</b> In arboricoltura e selvicoltura, <i>taglio a zeppa</i>, fatto a due piani obliqui (v. taglio, n. 1 <i>a</i>). <b>2.</b> fig. <b>a.</b> Rimedio improvvisato, soprattutto nella frase fam. <i>metterci una z.</i>: <i>il guaio è fatto</i>, <i>vediamo se ci si può mettere una zeppa</i>. <b>b.</b> Parola o frase che si inserisce senza una vera giustificazione logica o estetica, ma solo per raggiungere la misura del verso o per ragioni di rima, o anche, in prosa, per arrotondare il periodo: <i>questo avverbio</i>, <i>questa coppia di aggettivi è una z.</i>; <i>senza questa z. il verso non tornerebbe</i>; <i>i suoi periodi vanno avanti a forza di zeppe</i>. <b>c.</b> Nel gergo giornalistico, breve articolo o pezzo di cronaca inserito all’ultimo, per completare una pagina. <b>d.</b> Gioco enigmistico nel quale da una parola se ne ottiene un’altra di diverso significato, con l’inserzione di una lettera: <i>esortazione</i> + <i>p</i> = <i>esportazione</i>. Se la trasformazione è fatta con inserzione di una sillaba si ha la <i>z. sillabica</i>: <i>Catone</i> + <i>pi</i> = <i>capitone</i>. ◆ Dim. <b>zeppétta</b>, <b>zeppettina</b>.</p>

<p><b>zerbinòtto</b> s. m. [accr. di zerbino2]. – Lo stesso, ma molto più com., che zerbino, sempre con intonazione iron. o spreg.: è uno z., non vedi come veste?; anziano com’è, vuol fare ancora lo z.!; ad esse non gliene importa di me, perché ci hanno i z. che passeggiano sotto le finestre, colle scarpe inverniciate (Verga). Anche, raram., come femm.: e chi se la sposa, quella zerbinotta?</p>

<p><b>żibaldóne</b> s. m. [prob. voce onomatopeica, per alteraz. da <i>zabaione</i>]. – <b>1.</b> ant. <b>a.</b> Vivanda composta di molti e svariati ingredienti. <b>b.</b> estens. Mescolanza di cose diverse; mucchio confuso di persone: <i>uno zibaldone Di cancellieri e di bidelli in toga Gli fa ghirlanda intorno al seggiolone</i> (Giusti). <b>2. a.</b> ant. Scartafaccio in cui si annotano, senza ordine e man mano che capitano, notizie, appunti, riflessioni, estratti di letture, schemi, abbozzi, ecc.: <i>non ha lasciato opere compiute</i>, <i>ma solo alcuni z.</i>; <i>l’evoluzione del pensiero del Leopardi si può ricostruire dagli appunti del suo Zibaldone</i>. <b>b.</b> Nella commedia dell’arte, l’insieme di «scenarî» di uno o più autori che costituiva il repertorio di una compagnia. <b>c.</b> estens., spreg. Scritto, discorso, opera privi di unità, di coerenza e di ordine, composti di elementi eterogenei: <i>quel saggio storico</i>, o <i>quella conferenza</i>, <i>è uno z.</i>; <i>che z. questo romanzo</i>, <i>quel film</i>.</p>

<p><b>zoonosi</b> s. f. [comp. di zoo- e gr. νόσ(ος) «malattia»]. – Termine, sinon. di antropozoonosi, con cui si designano le malattie, provocate da microrganismi o da parassiti o da funghi, trasmesse naturalmente da animali, vertebrati o invertebrati, all’uomo.</p>

<section aria-label="End">
<a href="y.html">«Y</a>
<a href="../index.html">Index</a>
</section>

</article>

</body>
</html>
