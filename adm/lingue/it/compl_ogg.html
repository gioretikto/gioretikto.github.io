<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="VittorioEmanuele">
	<title>VittorioEmanuele</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Il Complemento oggetto</h1>

<p>Il <i>complemento oggetto</i> o <i>diretto</i> è quello su cui cade, cioè in cui viene a compiersi direttamente il concetto espresso dal verbo transitivo attivo. Tra il verbo transitivo e il suo oggetto non vi è interposizione di preposizioni, cioè vi è un legame immedia, <i>diretto</i>. Tale complemento è formato, per lo più da un nome; talvolta, però, da altre parti del discorso usate con valore di sostantivo, da un verbo all'infinito o da un'intera proposizione, rispondendo alla domanda: <i>chi</i>? − <i>che cosa</i>?, fatto <i>dopo</i> il verbo transitivo attivo. Es.</p>

<div class="eq">
<p>La pioggia estiva ristora <i>le piante</i>.</p>
</div>

<p>Il nome <i>le piante</i> esprime la cosa a cui si riferisce direttamente l'azione espressa dalla voce verbale <i>ristora</i> e risponde alla domanda: <i>che cosa</i>?, fatta <i>dopo</i> il verbo stesso.</p>

<p><b>Osservazione</b> Talvolta il nome che fa da oggetto come pure quello che fa da complemento oggetto appaiono preceduti dalla preposizione semplice o articolata <i>di</i> (del, dello, dei, ecc.). In tali casi la preposizione <i>di</i> serve a dare, sia al soggeto che all'oggetto, <i>valore partitivo</i>, cioè a limitare il concetto espresso dal nome.</p>

<div class="eq">
<p>Dei fanciulli (=alcuni fanciulli) [soggetto] giocavano.<br>
Ho colto <i>dei fiori</i> (=alcuni fiori) [compl. ogg.] bellissimi</p>
</div>

<p>Appare spesso in funzione di soggetto o di compl. oggetto, un verbo all'infinito, solo o facente parte di una proposizione [infinito soggettivo od oggettivo; proposizione soggettiva od oggettiva] preceduto dalle preposizioni <i>di, a</i>. Es</p>

<div class="eq">
<p>Mi sembra <i>di rivivere</i> [infinito soggettivo]<br>
Tutti desiderano <i>viaggiare</i> [infinito oggettivo]</p>
</div>


<section aria-label="End">
<a href="epoxides.html">«Epoxides</a>
<a href="index.html">Index</a>
<a href="compl_pred_ogg.html">Il complemento predicativo dell'oggetto»</a>
</section>

</article>

</body>
</html>
