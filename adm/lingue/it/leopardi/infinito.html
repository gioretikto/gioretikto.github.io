<!DOCTYPE html>
<html>
<head>
 <meta charset="utf-8">
 <meta name="viewport" content="width=device-width, initial-scale=1.0"> 
 <meta name="description" content="L'Infinito"/>
 <title>L'Infinito</title>
 <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
  <li><a class="navbar" href="../../index.php">Home</a></li>
  <li><a class="navbar" href="../../documentation.html">Documentation</a></li>
 </ul> 
</nav>
  
<div class="content">
 
<h1>L'Infinito</h1> 

<p>Leopardi definisce idilli sei delle sue poesie in endecasillabi sciolti, tutte composte tra il 1819 e il 1821, tra cui L’infinito
. L’idillio leopardiano non è però la descrizione di un paesaggio naturale, come era invece nella poesia di epoca classica, ma la evocazione di
particolari stati d’animo e sensazioni del poeta.</p>

<p>In questo idillio, composto nel 1819, Leopardi prende spunto dal paesaggio di Recanati, contemplato da un colle solitario, per raccontare
un’avventura dell’anima: un viaggio fantastico nell’immensità, in cui il poeta si perde dolcemente.
Sulla cima di una collinetta vicino a Recanati, il poeta sta seduto di fronte a una siepe, che impedisce al suo sguardo di
vedere l’orizzonte. Ma proprio questo ostacolo alla vista fa scattare in lui l’immaginazione, che lo trasporta in spazi
sconfinati e immensi. Il fruscio del vento tra gli alberi lo riporta alla realtà, ma al tempo stesso gli ricorda il passare
del tempo e gli suggerisce il pensiero dell’eternità. Ormai distaccato dalla dimensione della vita quotidiana, non senza timore il poeta si abbandona all’abbraccio dell’infinito.</p>

<p>Metro: endecasillabi sciolti</p>

<pre>
	Sempre caro mi fu quest’ermo colle<sup>1</sup>,
	e questa siepe, che da tanta parte
	dell’ultimo orizzonte il guardo esclude<sup>2</sup>.
	Ma sedendo e mirando<sup>3</sup>, interminati
5 	spazi di là da quella, e sovrumani
	silenzi, e profondissima quiete
	io nel pensier mi fingo<sup>4</sup>; ove per poco
	il cor non si spaura<sup>5</sup>. E come<sup>6</sup>
	il vento odo stormir<sup>7</sup> tra queste piante, io quello
10	infinito silenzio a questa voce 
	vo comparando<sup>8</sup>: e mi sovvien l’eterno,
	e le morte stagioni, e la presente
	e viva, e il suon di lei<sup>9</sup>. Così tra questa
	immensità s’annega il pensier mio<sup>10</sup>:
15 	e il naufragar m’è dolce in questo mare<sup>11</sup>
</pre>


<footer>
<p>1 <b>ermo colle</b>: colle solitario [è il Monte Tabor, a Recanati].</p>
<p>2 <b>da tanta parte... esclude</b>: che sottrae allo sguardo una gran parte dell’estremo orizzonte.</p>
<p>3 <b>mirando</b>: guardando.</p>
<p>4 <b>interminati... mi fingo</b>: oltre quella [siepe] immagino (mi fingo ) nella mia mente (nel pensier) spazi infiniti (interminati), silenzi inconcepibili per l’uomo, e una pace profondissima.</p>
<p>5 <b>ove... si spaura</b>: dove il mio cuore quasi si spaventa.
<p>6 <b>come</b>: quando.</p>
<p>7 <b>stormir</b>: produrre un rumore leggero, un fruscio [di fronde e foglie agitate dal vento].</p>
<p>8 <b>a questa... comparando</b>: la metto a confronto con questo suono [del vento].</p>
<p>9 <b>mi sovvien... di lei</b>: mi viene in mente l’eternità, il tempo passato (le morte stagioni), e il tempo presente con i suoi (di lei) rumori (suon).</p>
<p>10 <b>tra questa... il pensier mio</b>: nell’immensità dello spazio e del tempo il mio pensiero si immerge.
<p>11 <b>e... questo mare</b>: e perdermi (naufragar) in questo mare [dell’infinito] è per me dolcissimo</p>
</footer>
 
<section>
<a href="determinative.html">&#171; Determinative Pronouns</a>
<a href="index.html">Index</a>
<a href="indefinite.html">Indefinite Pronouns and Adjectives &#187;</a>
</section>

</div>

</body>
</html>
