<!DOCTYPE html>
<html>
<head>
 <meta charset="utf-8">
 <meta name="viewport" content="width=device-width, initial-scale=1.0"> 
 <meta name="description" content="Breve storia dei generi poetici"/>
 <title>Breve storia dei generi poetici</title>
 <link rel="stylesheet" type="text/css" href="../../style.css" media="screen">
</head>

<body>

<nav>
 <ul>
  <li><a class="navbar" href="../../index.php">Home</a></li>
  <li><a class="navbar" href="../../documentation.html">Documentation</a></li>
 </ul> 
</nav>
  
<div class="content">
 
<h1>Breve storia dei generi poetici</h1> 

<p>La produzione di testi in versi si è molto trasformata nel corso dei secoli e, quindi, per capire almeno a grandi linee che cosa intendiamo quando parliamo di “poesia”, può  essere utile ripercorrerne alcune tappe fondamentali. La poesia, infatti, ha un carattere “storico”, che varia, cioè, a seconda del luogo e dell’epoca.
In questo libro, prenderemo in esame soprattutto la poesia lirica, dato che quella epica e narrativa viene trattata separatamente.</p>

<h2>Il poema epico e cavalleresco</h2>

<p>I primi testi letterari conosciuti sono opere in versi che raccontano generalmente miti e leggende “di fondazione”, cioè relativi all’origine del mondo, di un popolo o di una civiltà , narrando le gesta degli dèi e degli eroi. Sono opere quali l’ Epopea di Gilgamesh, fiorita nel III millennio a.C. nell’area mesopotamica, il 
Mahabharata, scritto in India tra il IV secolo a.C. e il IV secolo d.C., e i grandi poemi epici dell’VIII secolo a.C. attribuiti al poeta greco Omero, l’Iliade
 e l’Odissea, che sono diventati i più importanti modelli della cultura letteraria occidentale. Si tratta di poemi narrativi, o, per dirla in altre parole, di 
grandi narrazioni in versi che descrivono le imprese di uomini eccezionali. A questa categoria appartengono anche l’Eneide di Virgilio (epoca romana), le “canzoni di gesta”, la più famosa delle quali è la Chanson de Roland, e i poemi cortesi, o “arturiani”, cioè incentrati sulla leggenda di re Artù e dei cavalieri della Tavola Rotonda (epoca medievale), i poemi cavallereschi Orlando innamorato di Matteo Maria Boiardo, Orlando furioso di Ludovico Ariosto e Gerusalemme liberata di Torquato Tasso (epoca rinascimentale). Un caso a sé stante, nel Trecento, è la Divina Commedia di Dante Alighieri, un’opera straordinaria che non è catalogabile in alcun genere particolare (benché sia solitamente definita poema didascalico-allegorico). Può essere considerata, infatti, una summa di diversi generi, temi e stili della poesia precedente e, in quanto tale, meriterebbe una trattazione a parte.</p>

<h2>La poesia narrativa e l’ode civile</h2>

<p><b>Il poema epico-cavalleresco si esaurì nel XVII secolo</b>. La poesia narrativa continuò a vivere sotto altre forme, solitamente di misura più breve e di argomenti diversi dalle imprese degli eroi. Fra queste opere ci limitiamo a citare la favola pastorale Aminta di Tasso, storia d’amore dall’esito tragico fra il pastore Aminta e la ninfa Silvia, e, nell’Ottocento, i poemetti in dialetto milanese di Carlo Porta o la novella in versi Eugenio Oneghin del russo Aleksandr Puškin. Nell’ambito della 
<b>poesia narrativa</b> è da ricordare anche Il Giorno di Giuseppe Parini, che racconta, in toni ironici e satirici, la vita oziosa dell’aristocrazia milanese di fine 
Settecento attraverso una “giornata tipo” di un vanitoso e insulso Giovin Signore. Parini, inoltre, fu maestro nel genere dell’ode, componimento in versi in cui hanno un ruolo centrale gli argomenti di impegno morale e civile. Odi civili sono anche quelle assai celebri di Foscolo e di Manzoni, rispettivamente Dei Sepolcri, in cui si incitano gli italiani a tenere desta la memoria degli antenati e a seguirne l’esempio, e Il cinque maggio, sulla figura controversa di Napoleone Bonaparte.</p> 

<h2>Le origini della poesia lirica</h2>

<p>L’altro grande filone della scrittura in versi è la poesia lirica. Essa ebbe origine nell’antica Grecia e deriva il suo nome dal fatto che era accompagnata dalla musica suonata con strumenti a corde quali la lira o la cetra. Nell’antichità affrontava i più svariati temi e argomenti, mentre oggi siamo soliti intendere per lirica la poesia incentrata sulla vita interiore del poeta. Gli antenati della poesia lirica furono i greci Alceo, Saffo e Anacreonte e i latini Catullo, Orazio, Ovidio e Properzio. Gli iniziatori della moderna poesia lirica occidentale vissero, però, in età medievale: i poeti provenzali detti “trovatori” (secoli XII-XIII), che cantavano le pene e le gioie del fin’amor, l’amore ideale, e i loro più illustri successori, i poeti siciliani (XIII secolo) e quelli toscani detti “stilnovisti” (secoli XIII-XIV). Fra gli stilnovisti ricordiamo Guido Guinizzelli, Guido Cavalcanti e Dante Alighieri, autore del più celebre componimento di quell’esperienza poetica, Tanto gentile e tanto onesta pare.</p>

<h2>Da Petrarca ai poeti romantici</h2>

<p>Il più importante poeta lirico della tradizione letteraria occidentale è Francesco Petrarca, che fu attivo nel Trecento ed è l’autore del 
Canzoniere, una raccolta di 366 componimenti, che divenne il principale modello della poesia lirica italiana ed europea per almeno un paio di secoli. Al centro della 
sua produzione lirica c’è l’amata Laura, così come ci sono Delia per Tibullo, Cinzia per Properzio, Lesbia per Catullo e Beatrice per Dante. Dopo un periodo di relativa scomparsa nel Settecento, la poesia lirica in quanto esplorazione dei sentimenti e della vita interiore del poeta esplose in forme nuove e originali a partire dall’inizio dell’Ottocento, nell’ambito del grande movimento culturale e letterario del Romanticismo. I maggiori poeti lirici, in questa fase, furono i tedeschi 
Novalis e Friedrich Hölderlin, gli inglesi William Wordsworth, Samuel Taylor Coleridge e Percy Bysshe Shelley, il francese Alphonse de Lamartine e il russo Aleksandr Puškin. </p>

<h2>I maggiori lirici italiani dopo Petrarca</h2>

<p>Nella prima metà dell’Ottocento risplendette anche l’astro del più grande poeta lirico italiano dopo Petrarca, Giacomo 
Leopardi, che seppe scandagliare e rappresentare con grande profondità e raffinata sensibilità i grandi temi della vita interiore: il desiderio di felicità, l’amore, il rapporto con la natura, il piacere e la sofferenza, il trascorrere del tempo e la morte, la dolcezza dolorosa delle illusioni e dei sogni giovanili. Fra i maggiori autori italiani di poesie liriche (ma non solo) vanno infine citati Giovanni Pascoli e Gabriele D’Annunzio e, nel Novecento, Giuseppe Ungaretti, Umberto Saba
 ed Eugenio Montale.</p>
 
<section>
<a href="determinative.html">&#171; Determinative Pronouns</a>
<a href="index.html">Index</a>
<a href="indefinite.html">Indefinite Pronouns and Adjectives &#187;</a>
</section>

</div>

</body>
</html>
