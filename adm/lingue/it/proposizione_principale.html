<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Le proposizioni indipendenti">
	<title>Le proposizioni indipendenti</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Le proposizioni indipendenti</h1>

<p>La <b>proposizione principale</b> è una frase semplice, costituita da un verbo, un soggetto (che può essere anche sottinteso) a cui possono essere aggiunti altri elementi (attributi, apposizioni, complementi). Si tratta, in ogni caso, di una frase autonoma, in quanto da sola ha un senso compiuto.</p>

<p>Una proposizione principale può essere:</p>

<ul>
	<li><p><b>enunciativa</b>, se afferma o nega un qualsiasi enunciato o messaggio (<i>Ho freddo. Non ho fame. Andiamo al mare</i>);</p></li>
	<li><p><b>interrogativa diretta</b>, quando pone una domanda e termina con il punto interrogativo. Essa può essere semplice, se esprime una sola domanda, o disgiuntiva, se ne pone varie (<i>Come stai? Da dove vieni? Hai mangiato la carne o gli spaghetti?</i>);</p></li>
	<li><p><b>esclamativa</b>, se consiste nell’espressione di un sentimento di gioia, dolore, stupore, sdegno e termina in genere col punto esclamativo. Spesso l’esclamativa è una frase nominale, ovvero priva di verbo (<i>Che bello qui</i>!);</p></li>
	<li><p><b>volitiva</b>, se esprime un ordine, un divieto, un’esortazione, un desiderio, una concessione; pertanto può essere imperativa (<i>Vattene via</i>!), proibitiva (<i>Non fate chiasso</i>!), esortativa (Prendete e mangiatene tutti), desiderativa (<i>Magari fosse così</i>);</p></li>
	<li><p><b>concessiva</b>, se ammette che una determinata azione si verifichi (<i>Facciano pure. Urli quanto vuole</i>);</p></li>
	<li><p><b>dubitativa</b>, se esprime dubbi e incertezze sotto forma di domanda retorica (<i>Che dovrei fare? Chi potrebbe comprendermi</i>?).
</ul>

<p>La proposizione incidentale, invece, è una proposizione che può essere estrapolata dal periodo, senza significativi cambiamenti di significato del testo. È generalmente delimitata da due virgole, da due trattini o dalle parentesi.

<ul>
	<li><p>Quella ragazza, che Dio la benedica, mi ha cambiato la vita</i>.</p></li>
	<li><p><i>Ho visto un film che – devo dire la veritˆ – mi è piaciuto molto.</i></p></li>
</ul>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
