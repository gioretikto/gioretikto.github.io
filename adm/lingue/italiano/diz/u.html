<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="U">
	<title>U</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>U</h1>

<p><a href="a.html">A</a>, <a href="b.html">B</a>, <a href="c.html">C</a>,  <a href="d.html">D</a>,  <a href="e.html">E</a>,  <a href="f.html">F</a>,  <a href="g.html">G</a>,  <a href="h.html">H</a>, <a href="i.html">I</a>, <a href="l.html">L</a>,  <a href="m.html">M</a>,  <a href="n.html">N</a>,  <a href="o.html">O</a>, <a href="p.html">P</a>, <a href="q.html">Q</a>, <a href="r.html">R</a>, <a href="s.html">S</a>, <a href="t.html">T</a>, <a href="v.html">V</a>, <a href="v.html">X</a>, <a href="z.html">Y</a>, <a href="z.html">Z</a></p>

<p><b>ubbìa</b> s. f. [etimo incerto]. – Pregiudizio, credenza o convinzione infondata che è causa di idee, timori, sospetti non giustificati: <i>un uomo ignorante</i>,<i> pieno di ubbie</i>; <i>si è messo in testa l’u. che tutti lo perseguitano</i>; <i>lèvati dal capo queste u.!</i>; <i>non ho mica le u. umanitarie che hai tu!</i> (Svevo). ◆ Pegg. <b>ubbïàccia</b>.</p>

<p><b>ufo</b><sup>1</sup> (ant. ufa) [etimo ignoto: quelli proposti sono tutti più o meno fantasiosi e mal sostenibili]. – Nella locuz. avv. a ufo, senza pagare, a spese altrui: mangiare, vivere a ufo, sulle spalle degli altri; per non mangiare il pane a u., avevan voluto essere impiegate ne’ servizi (Manzoni); la voglia di campar a ufa senza lavorare (D’Azeglio). L’espressione mangia a ufo è usata spesso come locuz. sostantivata: è un o una mangia a ufo, sono dei mangia a ufo (anche in grafia unita, mangiaufo).</p>

<p><b>ùggia</b> s. f. [prob. lat. *ūdia «umidità, frescura», der. di udus «umido»] (pl. -ge). – 1. non com. Ombra, mancanza di luce e di sole nociva alla vegetazione: sediamoci là dove fanno u. quei rami; piante che crescono anche all’uggia. 2. fig. Noia, tedio, sensazione di fastidio e di irrequietezza: questo tempo fa venir l’u., mette l’u. addosso; il genitore smaltiva l’u. al caffè (Verga); venire in u., a noia: il finto, il falso, mi veniva ogni giorno più in u. (D’Azeglio); fastidio, molestia: questo continuo rumore mi dà u.; prendere, avere in u. qualcuno, prendere, avere antipatia per lui, avversarlo; essere in u. a qualcuno, essergli antipatico. ◆ Dim. uggerèlla (o uggiarèlla), uggiolina, insistente sensazione fisica di molestia; com. spec. la locuz. scherz. sentire una certa uggiolina allo stomaco, avere un po’ di fame: Pinocchio ... sentì un’uggiolina allo stomaco, che somigliava moltissimo all’appetito (Collodi).</p>

<p><b>ùgola</b> (ant. <b>ùvola</b>; letter. o scient. <b>ùvula</b>) s. f. [lat. tardo <i>ūvŭla</i>, dim. di <i>uva</i> «uva»]. – <b>1.</b> In anatomia, prolungamento mediano e verticale del margine inferiore del velo palatino, che, sotto forma di eminenza cilindrica o conica, pende nello spazio angolare formato dall’epiglottide e dalla base della lingua: può essere deviata a destra o a sinistra, talora è spiroidale, talora bifida. In fonetica, l’ugola interviene nell’articolazione dei suoni, distinguendo, a seconda che sia alzata (e poggiata sulla faringe) ovvero abbassata, suoni rispettivamente orali e nasali e concorrendo a produrre le consonanti <i>uvulari.</i> <b>2.</b> Locuzioni fig., nelle quali indica genericam. la gola: <i>ho voglia di bagnar l’u.</i>,<i> di rinfrescarmi l’u.</i>, scherz., di bere; <i>cantante dall’u. d’oro</i> o, assol., <i>un’u. d’oro</i>, cantante di squisita voce. <b>3.</b> Per somiglianza di forma, in anatomia: <b>a.</b> <i>U. del verme</i> (o <i>del cervelletto</i>), la parte anteriore del verme inferiore, nel cervelletto. <b>b.</b> <i>U. vescicale</i>, la parte più sporgente del trigono vescicale.</p>

<p><b>ukulele</b> = Strumento musicale tradizionale delle isole Hawaii, diffuso sia come solista sia nei complessi di più strumenti: è una specie di chitarra con manico piuttosto lungo, con quattro corde di acciaio di accordatura varia, pizzicate con un plettro, dalla caratteristica sonorità lievemente nasale, dolce e malinconica. Verso il 1920 divenne popolare anche negli Stati Uniti, introdotto nei complessi di musica jazz.</p>

<img src="../img/ukulele.png" alt="ujulele"/>

<p><b>ulna</b> s. f. [dal lat. ulna, e questo dal gr. ὠλένη «cubito, braccio»]. – Nell’anatomia dei vertebrati, osso lungo pari, detto anche cubito, di forma prismatico-triangolare, che insieme con il radio costituisce lo scheletro dell’avambraccio; si articola da una parte con l’omero e dall’altra con il radio e con il carpo.</p>

<img src="../img/ulna.png" alt="ulna"/>

<p><b>ultóre</b> s. m. (f. <i>-trice</i>) [dal lat. <i>ultor -oris</i>, der. di <i>ulcisci</i> «vendicare, punire», part. pass. <i>ultus</i>], poet. – Vendicatore, punitore; anche in funzione di agg.: <i>l’ira ultrice</i> (Ariosto); <i>con questa Ultrice mano</i> (T. Tasso). Nell’antichità classica, come epiteto di divinità: <i>Marte U.</i>,<i> Giove Ultore.</i>.</p>

<p><b>ultròneo</b> agg. [dal lat. tardo <i>ultroneus</i>, der. di <i>ultro</i> «spontaneamente», e, per estens., «di propria iniziativa, senza richiesta», sign. questo cui si ricollega prob. l’uso forense, sul quale ha influito un inconscio raccostamento al lat. <i>ultra</i> «oltre»]. – <b>1.</b> letter. Spontaneo, fatto di propria volontà o iniziativa. <b>2.</b> Nel linguaggio forense (con uso in parte improprio ma largamente diffuso), che va oltre i limiti di quanto è necessario o richiesto, e, in partic., che è estraneo o superfluo alla controversia o ai fini della pronuncia del giudice: <i>affermazioni</i>,<i> argomentazioni</i>,<i> considerazioni</i>,<i> conclusioni u.</i>; <i>compiere un’indagine u.</i>; <i>chiedere accertamenti ultronei.</i></p>

<p><b>uòpo</b> s. m. [lat. <em>ŏ</em><em>pus</em>, neutro indecl.], ant. o letter. e raro. – Bisogno, necessità: <em>Ma</em>,<em> tu mi resti</em>,<em> o brando: all’ultim’uopo</em>,<em> Fido ministro</em>,<em> or vieni</em> (Alfieri); <em>ora ti vaglia Questa carta</em>,<em> o signor</em>,<em> serbata all’uopo</em> (Parini), per un momento o per un fine determinato; spec. usata la locuz. <em>è uopo</em> o <em>è d’uopo</em>, è necessario: <em>Né solo a me la tua risposta è uopo</em> (Dante); <em>un antro muscoso ...</em>,<em> ove a fermar le stanche navi Né d’àncora v’è d’uopo</em>,<em> né di sarte</em> (Caro). Sono ancora usate talvolta, ma per lo più in frasi scherz. o sentite come pedantesche, le locuz. <em>all’uopo</em>, al momento opportuno, al bisogno (<em>all’uopo</em>,<em> è bene non avere troppi scrupoli</em>), e <em>essere</em>,<em> fare uopo</em> o <em>d’uopo</em>, bisognare, abbisognare (<em>è uopo avere pazienza</em>; <em>farebbe veramente d’uopo avere un po’ di soldi in più</em>). Rarissimo e letter. il plur.: <em>esso a mill’uopi Opportuno si vanta</em> (Parini), a mille occorrenze.</p>

<p><b>uretère</b> s. m. [dal gr. οὐρητήρ -ῆρος, der. di οὐρέω «orinare»]. – Nell’anatomia dei vertebrati, condotto muscolo-membranoso, pari e simmetrico, accollato alla parete posteriore dell’addome e del bacino, lungo nell’uomo dai 25 cm ai 30 cm, di calibro non uniforme, che unisce la pelvi renale con la vescica, alla quale convoglia l’urina.</p>

<p><b>urètra</b> (o ùretra) s. f. [dal lat. tardo urēthra, gr. οὐ-ρήϑρα, der. di οὐρέω «orinare»]. – In anatomia, canale che collega la vescica urinaria con l’esterno e che costituisce l’ultima parte delle vie urinarie; nell’uomo ha una lunghezza notevolmente superiore che nella donna (rispettivam. 16 cm e 4 cm circa), e oltre che al passaggio dell’urina serve anche a quello del liquido seminale, onde il nome di canale urogenitale con cui talvolta è indicato.</p>

<p><b>ùssaro</b> (o <b>ùssero</b>) s. m. [dall’ungh. <i>huszár</i>, che, attraverso il serbo <i>husar</i>, croato <i>gusar</i>, risale al gr. mediev. χωσάριος «esploratore, scorridore»]. – Militare appartenente a reparti speciali di cavalleria leggera originarî dell’Ungheria ma adottati, a partire dal sec. 18°, in molti paesi europei: <i>gli u. di Federico II di Prussia</i>,<i> di Napoleone</i>; <i>un u. della Guardia imperiale.</i>.</p>

<p><b>uṡufrutto</b> s. m. [dal lat. <i>ususfructus -us</i>, comp. asindetico di <i>usus</i> «uso<sup>2</sup>» e <i>fructus</i> «frutto, reddito», per <i>usus et fructus</i>]. – Nel linguaggio giur., diritto reale di godere della cosa altrui, immobile o mobile, comprese tutte le accessioni della medesima, e di trarne ogni utilità con il rispetto della sua destinazione economica e salvo le limitazioni imposte dalla legge: <i>usufrutto legale</i>, se costituito per legge (per es., l’usufrutto sui beni del minore a favore dei genitori esercenti la potestà); <i>usufrutto volontario</i>, se costituito per volontà personale; <i>avere</i>,<i> godere l’u. di un bene</i>; <i>avere un bene in u.</i>; <i>morendo</i>,<i> ha lasciato tutte le sue proprietà in u. alla moglie</i> (oppure <i>ha lasciato l’u. di tutte le sue proprietà alla moglie</i>). <i>Quasi usufrutto</i>, o <i>u. improprio</i>, usufrutto di cosa consumabile, regolato da speciali norme (diritto dell’usufruttuario di servirsene, pagandone però il valore o restituendo altre cose di uguale valore al cessare dell’usufrutto).</p>

<p><b>uṡufruttüàrio</b> agg. e s. m. (f. <i>-a</i>) [dal lat. tardo <i>usufructuarius</i>]. – Che, o chi, gode l’usufrutto, o ha qualcosa in usufrutto: <i>l’ente u. di una tenuta</i>; <i>eredi sono i figli</i>,<i> ma u. è la moglie fino a che essi abbiano raggiunta la maggiore età</i>; <i>i diritti e i doveri dell’u.</i>; e in senso estens. e fig.: <i>il monarca dunque è il semplice u. della corona</i>,<i> ... un amministratore fiduciario della sovranità</i> (Filangieri).</p>

<section aria-label="End">
<a href="v.html">«V</a>
<a href="index.html">Index</a>
<a href="t.html">T»</a>
</section>

</article>

</body>
</html>
