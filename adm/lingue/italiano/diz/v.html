<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="V">
	<title>V</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Home</a></li>
		<li><a class="navbar" href="../index.html">Index</a></li>
	</ul>
</nav>

<article>

<h1>V</h1>

<p><a href="a.html">A</a>, <a href="b.html">B</a>, <a href="c.html">C</a>, <a href="d.html">D</a>, <a href="e.html">E</a>, <a href="f.html">F</a>, <a href="g.html">G</a>, <a href="h.html">H</a>, <a href="i.html">I</a>, <a href="l.html">L</a>, <a href="m.html">M</a>, <a href="n.html">N</a>, <a href="o.html">O</a>, <a href="p.html">P</a>, <a href="q.html">Q</a>, <a href="r.html">R</a>, <a href="s.html">S</a>, <a href="t.html">T</a>, <a href="u.html">U</a>, <a href="v.html">V</a>, <a href="v.html#ve">VE</a>, <a href="x.html">X</a>, <a href="y.html">Y</a>, <a href="z.html">Z</a></p>

<p><b>vàcuo</b> agg. e s. m. [dal lat. <i>vacuus</i>, affine a <i>vacare</i>: v. <span class="tc-smallcaps">vacare</span>]. – <b>1.</b> agg., letter. Vuoto, privo, mancante: <i>le file sempre restavano intere e niuno luogo era di combattitori vacuo</i>, <i>eccetto che la fila ultima</i> (Machiavelli). In senso fig.: <i>l’essere vacuo da ogni piacere e dispiacere</i>,<i> importa essere pieno di noia</i> (Leopardi); <i>uomo</i>, <i>animo v. di qualsiasi nobile sentimento</i>; <i>mente v. di pensieri</i>, <i>d’idee</i>; più frequente senza complemento sottintendendosi in genere che ci sia vuotezza di sentimenti, di idee, di interessi e contenuti intellettuali o affettivi validi: <i>una società v.</i>, futile, frivola; <i>mente v.</i>; <i>vedere adunque dovevi amore essere una passione accecatrice dell’animo</i>,<i> ... genitrice de’ vizi e abitatrice de’ v. petti</i> (Boccaccio); <i>concetti v.</i>, privi di consistenza; <i>speranze</i>, <i>promesse v.</i>, vane, che non avranno effetto; <i>sguardo v</i>., inespressivo, spento. Con riferimento a persona, privo di carattere, di sentimenti, di qualità morali, di doti intellettuali: <i>un ragazzo frivolo e vacuo</i>. <b>2.</b> s. m. Spazio vuoto, cavità: <i>per riempier meglio questo v.</i> (Vasari), spazio vuoto da riempire con decorazione pittorica; anche in usi scient. o tecnici (in alcuni dei quali compare anche come primo elemento di parole composte: <i>vacuometro</i>, <i>vacuoscopio</i>, <i>vacuostato</i>): <i>roccia ricca di vacui</i> (cfr. <i>vacuolo</i>); nelle artiglierie ad avancarica, era detto <i>vacuo</i> il vano che stava tra il proiettile sferico e la camera a polvere. In senso fig., letter.: <i>nel loro animo</i>, <i>nelle loro menti c’è il vacuo</i>, il vuoto. ◆ Avv. <b>vacuaménte</b>, in modo vacuo: <i>un discorso vacuamente prolisso</i>.</p>

<p><b>vacùolo</b> s. m. [der. del lat. <i>vacuus</i> «vuoto, vacuo»]. – Nel linguaggio scient. e tecn., ciascuna delle piccole cavità che si trovano nell’interno di un materiale (naturale o artificiale) a costituzione porosa o spugnosa: <i>i v. della gommapiuma</i>. In partic.: <b>1.</b> In petrografia, ciascuna delle cavità, di solito grossolanamente sferiche, che si notano in alcune rocce eruttive e che sono dovute a sviluppo di gas dal magma durante la sua consolidazione o, nelle rocce di deposito chimico, a fenomeni di dissoluzione o di irregolarità del deposito stesso; la presenza di vacuoli, talvolta riempiti di minerali infiltratisi in un tempo posteriore, conferisce alla roccia la cosiddetta tessitura vacuolare. <b>2.</b> In citologia, cavità, generalm. delimitata da membrana, del citoplasma di diversi tipi di cellule (particolarm. di tessuti vegetali e protozoi) e detta <i>v. di secrezione</i>, o <i>v. digestivo</i>, o <i>v. alimentare</i>, o <i>v. di riserva</i> a seconda della sostanza contenuta (succo vacuolare o cellulare) e della funzione svolta. In alcuni protozoi di acqua dolce, <i>v. contrattile</i>, organello caratterizzato da ritmici movimenti di espansione e contrazione con i quali esso elimina dalla cellula l’acqua in eccesso, che continuamente vi penetra per osmosi dall’ambiente, e alcune sostanze di rifiuto prodotte dal metabolismo. <b>3.</b> In elettronica, nei sistemi isolanti realizzati in resina (isolamento «solido»), piccola cavità che si può formare o per difetto di fabbricazione o per dilatazioni termiche; tali cavità possono essere sede di scariche parziali o addirittura disruptive.</p>

<p><b>vaticìnio</b> s. m. [dal lat. vaticinium (per la formazione, v. vaticinare)], letter. Predizione di avvenimenti futuri, per ispirazione divina o come preannuncio (anche soltanto sotto forma di desiderio) di quanto in futuro avverrà: il re Latino stesso Al v. del suo padre intento Cento pecore ancide (Caro); il suo v. si è avverato.</p>

<p id="ve"><b>velleità</b> s. f. [dal lat. mediev. della scolastica <i>velleĭtas -atis</i>, der. del verbo lat. <i>velle</i> «volere»]. – Nel linguaggio filos. o più elevato, volontà imperfetta, e perciò inefficace e vana, o desiderio che non riesce a definirsi in volontà. Nell’uso corrente, aspirazione, desiderio o proponimento che non hanno effettive possibilità di realizzazione, in quanto non sussistono per lo più capacità adeguate o la volontà e l’impegno necessarî: <i>è solo v.</i> (o <i>sono pure v.</i>),<i> frutto della sua ambizione</i>; <i>v. giovanili</i>, <i>senili</i>; <i>ha sempre avuto di queste v. artistiche</i>, o <i>letterarie</i>; <i>v. politiche</i>, <i>presidenziali</i>, <i>dittatoriali</i>; con uso assol.: <i>era una prova di più della mia incapacità</i>,<i> v.</i>,<i> impotenza</i> (Moravia); e specificando invece l’oggetto del desiderio o dell’aspirazione: <i>io non ho più v. di carriera</i>,<i> mi basta un posto tranquillo</i> (Buzzati); scherz., riferito ad animale: <i>il</i> ... <i>vecchio cavallo aveva anch’esso la v. di sorpassare i compagni</i> (Deledda).</p>

<p><b>velleitàrio</b> agg. e s. m. (f. -<i>a</i>) [der. di <i>velleità</i>, sull’esempio del fr. <i>velléitaire</i>]. – Che ha carattere di velleità: <i>aspirazioni</i>, <i>mire v.</i>; <i>atteggiamenti estremistici v.</i>; <i>una politica v.</i>, <i>v. fughe in avanti</i>; <i>pretese</i>, <i>proteste v. e sterili</i>; <i>promesse v. e demagogiche</i>. Riferito a persona, che ha delle velleità: <i>un individuo v.</i>, e, come sost., <i>un v.</i>, <i>una velleitaria</i>, <i>un gruppo di velleitarî.</i> ◆ Avv. <b>velleitariaménte</b>, in modo velleitario: <i>un estremismo velleitariamente moralistico</i>.</p>

<p><b>vèltro</b> s. m. [dal fr. e provenz. ant. veltre, che è il lat. gallico vertrăgus]. – Nome, dell’uso letter., con cui già nell’antichità venivano indicati cani da inseguimento e da presa, che univano la velocità alla forza, simili agli attuali levrieri (e come sinon. di levriere è infatti usato a volte ancora oggi): era la selva piena Di nere cagne, bramose e correnti Come veltri ch’uscisser di catena (Dante); de’ v. perpetuo l’ululato Tutta l’isola udia (Foscolo); E lo sbandarsi, e il rapido Redir dei v. ansanti (Manzoni); Ma i suoi v. ebber timore E si misero a guair (Carducci); raro il femm.: mi pareva che ... uscisse non so di che parte una veltra nera come carbone (Boccaccio). Profezia del v., la predizione che Dante fa nel c. I dell’Inferno (vv. 101-111), dove, dopo avere parlato della lupa che gli ha impedito il cammino, annuncia la venuta di un Veltro, «che la farà morir con doglia». La questione dell’identificazione del Veltro è una delle più dibattute fra i commentatori di Dante, che hanno creduto di vedere adombrato in esso chi un personaggio storico (un papa, un imperatore, un condottiero), chi Dante stesso, chi Gesù Cristo o lo Spirito Santo; certo è che Dante profetizza, o più esattamente invoca, un’azione di riforma promossa da Dio, atta a distruggere la cupidigia e l’avarizia, simboleggiate dalla lupa, a ricondurre la Chiesa alla purezza della sua missione, e a ristabilire l’ordine e la giustizia nel mondo.</p>

<p><b>venatòrio</b> agg. [dal lat. <i>venatorius</i>, der. di <i>venari</i> «andare a caccia»]. – Che si riferisce alla caccia e alla uccellagione, in senso generico o con particolare riferimento all’aspetto sportivo di questa attività: <i>l’arte v.</i>; <i>linguaggio v.</i>; <i>pubblicazioni di argomento venatorio</i>.</p>

<p><b>venato</b> agg. [der. di <i>vena</i><sup>2</sup>]. – <b>1.</b> Percorso da vene, segnato da venature: <i>aveva le tempie bianchissime</i>,<i> venate di una sottile vena azzurra</i>; <i>marmo v.</i>, con venature che spiccano sul fondo (e specificando: <i>marmo grigio v. di bianco e di marrone</i>); <i>legno elegantemente v.</i>; <i>carta v.</i>, carta colorata con impresse venature simili a quelle del legno, usata soprattuto in legatoria o per la confezione di scatole. 2. (fig.) [che lascia trasparire un sentimento tenue, delicato]: <i>un cielo appena v. di nuvole bianche</i> (I. Calvino); <i>le sue parole erano v. di tristezza</i>; <i>un sonetto v. di malinconia</i>.</p>

<p><b>vènia</b> s. f. [dal lat. <i>venia</i> «favore, grazia» (concessa dagli dei), affine a <i>Venus</i> «Venere»]. – Perdono, remissione di colpa o di mancanza (e s’intende di solito leggera): <i>chiedere</i>, <i>domandare</i>, <i>concedere</i>, <i>ottenere venia</i>; <i>degno</i>, <i>meritevole di venia</i>; grazia: <i>l’armi in terra Gittando</i>,<i> a giunte mani accordo e venia Impetriam dai nemici</i> (Caro). È parola di uso letter., abbastanza com. però nell’espressione, per lo più scherz., <i>chiedo venia</i>, chiedo perdono, chiedo scusa (come inciso, e quindi limitata a questa forma).</p>

<p><b>veniale</b> agg. [dal lat. tardo venialis, der. di venia (v. la voce prec.)]. – Meritevole di venia, di perdono, riferito a mancanza e colpa, in quanto ritenuta non grave: è una colpa v., una bugia veniale. Si usa ormai quasi esclusivam., anche nella lingua corrente, nell’espressione della teologia morale cattolica peccato v., trasgressione di una legge d’importanza secondaria, che costituisce pur sempre un’offesa a Dio, ma, a differenza del peccato mortale, cui si contrappone, non priva l’anima della grazia ed è punito con una pena temporanea. ◆ Avv. venialménte, in modo veniale, non grave: peccare venialmente.</p>

<p><b>ventilabro</b> s. m. [dal lat. ventilabrum, der. di ventilare (v. ventilare)]. 1. Strumento agricolo (già noto a Omero col nome di πτύον),  consistente in una pala di legno con cui si ventilava il grano sull’aia, allo scopo di separarlo dalla pula: il grano lanciato dal pieno Ventilabro nell’aria si spande (Manzoni). 2. Congegno dell’organo che, comandato dal tasto, apre l’aria a un canale sul quale sono collocate tutte le canne che suonano per la pressione esercitata su un tasto solo.  Il ventilabro, potendo dare o chiudere il transito all’aria destinata alle canne, ha lo scopo di correggere ogni eventuale eccedenza d’aria.</p>

<p><b>venustà</b> s. f. [dal lat. <i>venustas -atis</i>, der. di venustus «venusto»], letter. – Perfezione di bellezza (particolarm. femminile), non solo nella ideale regolarità delle forme e dei lineamenti ma anche nella grazia e nella leggiadria dei movimenti: la v. di Giunone; più genericam., bellezza, grazia: v. di forme, v. di stile; troviamo più v. e più vaghezza in cotanta varietà di metri e di accenti (Bettinelli).</p>

<p><b>verbàtim</b> avv. voce latina parola per parola, in modo letterale, assolutamente fedele al testo citato.</p>

<p><strong>verbóso</strong> agg. [dal lat. <em>verbosus</em>, der. di <em>verbum</em> «parola»]. – Che usa troppe parole e frasi, che parla o scrive in modo prolisso, dilungandosi senza reale necessità: <em>un conferenziere</em>, <em>un oratore</em>, <em>un predicatore</em>, <em>un insegnante</em>, <em>un narratore</em>, <em>un giornalista v.</em>; riferito ai discorsi o agli scritti stessi: <em>una relazione v.</em>, <em>una conferenza v. e stucchevole</em>, <em>un’orazione v. e vacuamente ampollosa.</em> ◆ Avv. <strong>verbosaménte</strong>, in modo verboso.</p>

<p><b>verecondia</b> /verecóndia/ (ant. verecùndia) s. f. [dal lat. verecundia; cfr. vergogna]. – 1. ant. Timore di fare cosa che possa venire rimproverata: la verecundia è una paura di disonoranza per fallo commesso (Dante). 2. Disposizione d’animo di chi rifugge da ogni cosa che possa, anche lontanamente, offendere il pudore, la riservatezza e la modestia.</p>

<p><b>verecóndo</b> agg. [dal lat. verecundus, der. di vereri «tenere, avere riguardo»]. – Che prova verecondia, di persona che è per natura pudica e modesta: essere, mostrarsi v.; vereconda La terza ancella ricompone il peplo Su le membra divine (Foscolo). Per estens., che esprime e denota verecondia: un gesto, uno sguardo v.; un v. sorriso; parole v.; nell’uso poet., fig., così lieve che pare quasi esprimere riservatezza e pudore: Placida notte, e v. raggio Della cadente luna (Leopardi); anche timido, modesto, senza riferimento a pudore: la vereconda Fama del vostro vate appo i futuri Possa, volendo i numi, Tanto durar quanto la vostra duri (Leopardi). ◆ Avv. verecondaménte, con verecondia, in modo verecondo: sorridere verecondamente.</p>

<p><b>vermentino</b> = s.m. inv. Uva bianca prodotto da alcuni vitigni della Liguria, della Toscana e della Sardegna; il vitigno stesso e il vino bianco secco, dal sapore delicato, che se ne ricava - ETIM genov. vermentin di etim. sconosciuta. a. 1907</p>

<p><b>vermiglio</b> /ver'miʎo/ [dal provenz. vermelh; lat. vermicŭlus, dim. di vermis "verme"; nel lat. tardo il vocabolo indicava la cocciniglia e il colore che se ne ricava]. - ■ agg. [di colore rosso vivo] ≈ carminio, cremisi, scarlatto. ↓ rosso. ‖ purpureo, (lett.) puniceo. ■ s. m. [colore vermiglio] ≈ carminio, cinabro, cocciniglia, cremisi, scarlatto. ↓ rosso. ‖ porpora.</p>

<p><b>vernacolare</b> agg. [der. di <i>vernacolo</i>]. – Relativo al vernacolo, proprio del vernacolo, che è in vernacolo: <i>espressione v</i>.; <i>poesia v</i>.; <i>letteratura v.</i>; <i>un modo di dire vernacolare</i>.</p>

<p><b>vernàcolo</b> s. m. e agg. [dal lat. <i>vernacŭlus</i>, agg., «domestico, familiare», der. di <i>verna</i> (v.)]. – <b>1.</b> s. m. Parlata caratteristica di un centro o di una zona limitata. Si contrappone a <i>lingua</i> ed è distinto da <i>dialetto</i>, rispetto al quale è più popolare e locale (un po’ come in francese <i>patois</i> si contrappone a <i>langue</i> e si differenzia da <i>dialecte</i>), ed è usato più spesso, per ragioni storiche, con riferimento alla situazione toscana o dell’Italia centrale: <i>i v. toscani</i>, <i>umbri</i>, <i>laziali</i>; <i>il teatro in v. fiorentino</i>; <i>una ninna nanna in v. senese</i>; «<i>noi si va</i>» <i>per</i> «<i>noi andiamo</i>» <i>è un uso tipico del v. toscano</i>; <i>letteratura</i>, <i>narrativa</i>, <i>commedie</i>, e <i>parlare</i>, <i>recitare</i>, <i>scrivere in vernacolo</i>; <i>un linguaggio mescuglio di tutti i v.</i>,<i> lardellato di qualche grecismo</i> (C. Gozzi). <b>2.</b> agg. <b>a.</b> ant. Nativo, paesano: <i>modi v.</i>, <i>una spontaneità vernacola.</i> <b>b.</b> Proprio del vernacolo, dei vernacoli: <i>espressioni</i>, <i>forme</i>, <i>parole v.</i>; <i>modi di dire v.</i>; in vernacolo: <i>la letteratura v. fiorentina</i>; <i>teatro v.</i>, <i>narrativa vernacola</i>.</p>

<p><b>vèrro</b><sup>1</sup> (ant. vèrre) s. m. [lat. vĕrres]. – Il maschio della specie suina adibito alla riproduzione, cioè il maiale maschio non castrato.</p>

<p><b>vèrro</b><sup>2</sup> s. m. [per traslato dalla voce prec.]. – In botanica, nome region. del fungo Boletus satanas (più noto come porcino malefico).</p>

<p><b>vestale</b> [ve-stà-le] s.f. (pl. -li) [dal lat. Vestalis, der. del nome della dea Vesta] = 1 ST Nell'antica Roma, ciascuna delle sacerdotesse vergini consacrate al culto della dea Vesta, che avevano il compito di mantenere perennemente acceso il fuoco sacro della città e del popolo 2 fig. Donna di costumi rigidi e di intransigenti principi morali || iron. Chi si fa alfiere e custode di un ideale che propugna e difende con dedizione e con una certa intransigenza: una v. dell'ecologia.</p>

<p><b>vestìbolo</b> (ant. vestìbulo) s. m. [dal lat. vestibŭlum, voce di formazione oscura]. – 1. Nell’antichità, spazio libero che precede una sala, il portico o pronao che precede il tempio in antis, lo spazio riservato davanti alle tombe. Più particolarm., nell’antica casa romana, ambiente di introduzione, intermediario fra l’interno e l’esterno, che precede il cavedio mentre questo precede l’atrio; nella casa greca e romana d’età ellenistica, pur mantenendo la sua funzione, il vestibolo passa dalla forma a corridoio a quella a portico; durante l’impero assume talora aspetto di particolare imponenza come nel Palazzo dei Flavî sul Palatino dove è a porticato, nella villa Adriana a Tivoli e nel Palazzo di Diocleziano a Spalato dove assume forma rotonda coperta da cupola. Il vestibolo, come ambiente di disimpegno e di ingresso dalla strada, è presente anche nell’architettura medievale e assume splendore durante il Rinascimento. Nel palazzo italiano del tardo Cinquecento e del Seicento, il vestibolo prende talora sviluppo tale da corrispondere a due piani, come in alcuni palazzi genovesi: è da questa forma che si svilupperà più tardi la tipica hall inglese. Dall’Ottocento il vestibolo assume nuova importanza e varie funzioni nei grandi edifici pubblici; così nelle banche, nei musei, nei palazzi di giustizia, nelle biblioteche, nei parlamenti, nei teatri, nelle stazioni ferroviarie. 2. Nei caseifici industriali, locale nel quale si effettuano il ricevimento e la pesatura del latte. 3. In anatomia, termine usato a indicare una cavità, uno spazio o passaggio ad altra cavità; così, per es., in anatomia umana è una parte del labirinto dell’orecchio e propriamente la cavità compresa tra la cassa del timpano, la coclea e i canali semicircolari; in anatomia comparata è il seno urogenitale, cioè la porzione terminale del tratto genitale dei mammiferi e, in questi stessi vertebrati, quello spazio della laringe che precede le corde vocali; negli gnatostomi anche quella regione della cavità orale interposta tra le labbra e i denti. Per il cosiddetto acquedotto del v., v. acquedotto, n. 3. 4. In botanica, v. stomatico, la parte superiore, dilatata, del dotto stomatico (v. dótto, n. 3).</p>

<p><b>vetivèr</b> s. m. [da una voce tamil]. – Graminacea perenne spontanea dell’Asia tropicale (<i>Vetiveria zizanioides</i>), anche coltivata in alcuni paesi tropicali, dai cui rizomi si ottiene per distillazione un olio essenziale vischioso, di colore da giallo a bruno e di odore penetrante, usato come fissativo di profumi.</p>

<p><b>vexata quaestio</b> ... ku̯èstio locuz. lat. (propr. «questione discussa»), usata in ital. come s. f. – Questione lungamente dibattuta senza che tuttavia si sia giunti a una conclusione, a un accordo.</p>

<p><b>vïàtico</b> s. m. [dal lat. <i>viatĭcum</i>, der. di <i>via</i> «via<sup>2</sup>»] (pl. <i>-ci</i>, raro). – <b>1.</b> In Roma antica, l’insieme delle cose (cibo, vesti, denaro) che una persona portava con sé mettendosi in viaggio; questo sign. si conserva talora nell’uso letter. anche in età moderna. Per estens., le spese pagate dallo stato ai magistrati che partivano per la provincia, agli ambasciatori, ecc. In epoca feudale, il termine fu usato per indicare il contributo che gli abitanti di un territorio dovevano all’esercito del signore in marcia, e anche come equivalente di diaria, indennità di servizio fuori sede. <b>2.</b> fig., letter. Quanto può servire di sostegno, di conforto in un’impresa o in un’attività: <i>gli insegnamenti di mio padre sono stati per me il migliore v. nella mia professione.</i> <b>3.</b> Nel linguaggio eccles., con iniziale maiuscola, la comunione amministrata ai fedeli gravemente infermi, quasi alimento spirituale con cui affrontare il viaggio all’altra vita, dopo l’estrema unzione (oggi detta «unzione degli infermi»): <i>portare</i>, <i>ricevere il V.</i>, <i>il Santissimo Viatico</i>.</p>

<p><b>vièto</b> agg. [lat. <i>vĕtus</i> «vecchio»]. – <b>1. a.</b> letter. Vecchio: <i>Una montagna v’è che già fu lieta D’acqua e di fronde</i>,<i> che si chiamò Ida; Or è diserta come cosa vieta</i> (Dante). <b>b.</b> spreg. Detto di usanze, opinioni e sim., non più attuali, che quindi hanno perso ogni validità e interesse: <i>una retorica v.</i>; <i>il suo discorso si fonda su argomenti deboli e v.</i>; anche anteposto al sost.: <i>è una v. consuetudine</i>; <i>sono v. luoghi comuni.</i> <b>2.</b> tosc., non com. Di cibo, o sostanza alimentare, stantio, rancido: <i>burro</i>, <i>prosciutto v.</i>; anche con valore di sost. nelle espressioni <i>prendere</i>, <i>saper di v.</i>, di stantio: <i>Acciò che questa carne non s’insali</i>,<i> E che poi secca sapessi di vieto</i> (Pulci). ◆ Avv. <b>vietaménte</b> (non com.), in modo vieto: <i>una prosa vietamente retorica.</i>.</p>

<p><b>vìmine</b> s m. [lat. vīmen -mĭnis, der. di viēre «annodare, intrecciare»]. – Ramo flessibile di alcune specie di salici (Salix alba, S. triandra, S. purpurea, ecc.), decorticato dopo una lunga macerazione in acqua corrente, adoperato per lavori d’intreccio. Il termine si usa per lo più al plur.: un cestello, un paniere, una stuoia di vimini; una culla, una sedia di vimini.</p>

<p><b>virtù</b> (ant. <b>virtude</b> o <b>virtute</b>, e anche <b>vertù</b>, <b>vertude</b> o <b>vertute</b>) s. f. [lat. <i>virtus-ūtis</i> «forza, coraggio», der. di <i>vir</i> «uomo»; il sign. moderno è dovuto principalmente al lat. cristiano]. – <b>1. a.</b> Disposizione naturale a fuggire il male e fare il bene, perseguito questo come fine a sé stesso, fuori da ogni considerazione di premio o castigo; nella teologia cattolica, abito operativo per cui si vive rettamente: <i>educare alla v.</i>; <i>amare</i>, <i>praticare</i>, <i>esercitare la v.</i>; <i>seguire la via della v.</i> (opposta alla <i>via del vizio</i>); <i>essere modello</i>, <i>esempio di v.</i>, <i>un fiore di v.</i>; <i>E come fu creata</i>,<i> fu repleta Sì la sua mente di viva vertute Che</i>,<i> nella madre</i>,<i> lei fece profeta</i> (Dante); <i>con quel cor</i>,<i> che di sì chiaro ingegno</i>,<i> Di sì alta vertute il cielo alluma</i> (Petrarca). Per metonimia, chi esercita la virtù: <i>Virtù viva sprezziam</i>,<i> lodiamo estinta</i> (Leopardi). <b>b.</b> Secondo l’oggetto a cui sono dirette possono distinguersi varie virtù, cioè varie disposizioni d’animo volte naturalmente al bene. La teologia cattolica distingue le virtù in <i>v. intellettuali</i> e <i>v. morali</i>: le prime perfezionano l’intelletto, le seconde orientano la volontà al bene; distingue inoltre <i>v. naturali</i> (o <i>acquisite</i>), cioè acquistate con l’esercizio di atti buoni, e <i>v. infuse</i>, che sono effetto dell’operazione di Dio nell’uomo. Nelle virtù infuse rientrano (secondo l’opinione della maggior parte dei teologi) sia le <i>v. teologali</i>, che hanno Dio per oggetto formale, sia le <i>v. morali</i> (distinte dalle virtù morali sopra ricordate), che hanno per oggetto formale qualcosa di distinto da Dio; le virtù teologali sono tre: fede, speranza, carità; tra le virtù morali le principali (<i>v. cardinali</i>) sono quattro: prudenza, giustizia, fortezza, temperanza. Per la <i>v. eroica</i>, sempre nella teologia cattolica, v. <span class="tc-smallcaps">eroico</span>. Nell’uso com. si parla anche di <i>v. civili</i>, <i>militari</i>, <i>domestiche</i>, ecc.; e precisando con un compl.: <i>la v. dell’onestà</i>, <i>della modestia</i>, <i>della carità</i>, <i>dell’umiltà</i>, ecc. Per estens., di qualsiasi buona disposizione o qualità: <i>la v. della discrezione</i>, <i>della rassegnazione</i>, ecc.; <i>fare di necessità v.</i>, frase prov., adattarsi alle necessità; <i>una ragazza che ha molte v.</i>, molte buone qualità, molti pregi (e assol., riferito a donne, per indicarne la castità, la purezza, l’onestà: <i>sulla v. di quella donna non c’è niente da obiettare</i>; anche in tono scherz.: <i>insidiare la v. di una ragazza</i>); <i>non ha la v. del tacere</i>; <i>E so legger di greco e di latino</i>, <i>E scrivo e scrivo</i>,<i> e ho molte altre virtù</i> (Carducci). <b>c.</b> Nell’uso letter., con sign. più vicino a quello del lat. <i>virtus</i>, per indicare la forza consapevole e perseverante per cui l’individuo opera al conseguimento di un fine, resistendo alle avversità della fortuna: <i>Vertù contra furore Prenderà l’arme</i>,<i> e fia ’l combatter corto</i> (Petrarca); con particolare riferimento al valore militare: <i>i Romani</i> ... <i>mai acquistarono terre con danari</i>, <i>mai feciono pace con danari</i>,<i> ma sempre con la virtù dell’armi</i> (Machiavelli); [un Nume] <i>nutrìa contro a’ Persi in Maratona</i> ... <i>La virtù greca e l’ira</i> (Foscolo). <b>2.</b> ant. o letter. Facoltà, capacità, potenza, soprattutto con riferimento a singole facoltà psichiche e intellettuali: <i>v. visiva</i>, <i>auditiva</i>; <i>Innata v’è la virtù che consiglia</i> (Dante), la ragione; <i>Ma non può tutto la virtù che vuole</i> (Dante), la volontà; <i>fissi li occhi al sole oltre nostr’uso</i>. <i>Molto è licito là</i>,<i> che qui non lece A le nostre virtù</i> (Dante); <i>nel medesimo tempo si troveranno essere destituiti della naturale virtù immaginativa</i> (Leopardi); è limitata all’uso ant. la locuz. <i>in virtù</i>, nel sign. di <i>in potenza</i> (cfr. <i>virtuale</i>): <i>e in virtute Ne porta seco e l’umano e ’l divino</i> (Dante). <b>3. a.</b> Con sign. vicino a quello che ebbe la parola ἀρετή presso i Greci, capacità di compiere una determinata opera o funzione, possibilità di raggiungere un dato scopo: <i>O isplendor di Dio</i> ... <i>Dammi virtù a dir com’io il vidi!</i> (Dante); e riferito a cose: <i>A cura delle quali infermità né consiglio di medico né virtù di medicina alcuna pareva che valesse</i> (Boccaccio). In partic., con riferimento a erbe, acque e altri corpi o sostanze, proprietà attiva: <i>un’acqua con v. medicinali</i>; <i>Né li giova a sanar sue piaghe acerbe Perch’e’ conosca la virtù dell’erbe</i> (Poliziano). Con riferimento a poteri straordinarî: <i>la v. di una formula magica</i>; <i>Egli aveva l’anello assai caro</i> ... <i>per alcuna vertù che stato gli era dato a intendere ch’egli avea</i> (Boccaccio); quindi anche all’influsso esercitato dagli astri e dai cieli: <i>questo cielo non ha altro dove Che la mente divina</i>,<i> in che s’accende L’amor che ’l volge e la virtù ch’ei piove</i> (Dante). <b>b.</b> L’opera, il volere di Dio: <i>la v. divina</i>; <i>la v. prima</i>, Dio: <i>l’anima prima Che la prima virtù creasse mai</i> (Dante), l’anima di Adamo. <b>c.</b> ant. Miracolo, prodigio: <i>fare virtù</i>. <b>d.</b> Di uso com. le locuz. <i>in v. di</i>, <i>per v. di</i>, in forza di, per merito di, per opera di, grazie a: <i>in v. della legge</i> ..., a norma di tale legge; <i>fu vinto per v. d’incantesimo</i>; <i>per v.</i> (o <i>per opera e v.</i>) <i>dello Spirito Santo</i>, in grazia di un suo miracoloso intervento (e, in contesti di tono iron. o scherz., in modo inspiegabile, in riferimento al concepimento di Gesù nel ventre di Maria Vergine). <b>4.</b> Al plur., <i>le Virtù</i> (o <i>Virtudi</i>), nella scala gerarchica discendente degli ordini angelici, secondo la distinzione dello Pseudo-Dionigi, gli angeli che costituiscono il secondo coro della seconda gerarchia, dopo le Dominazioni, e prima delle Potestà: <i>In essa gerarchia son l’altre dee: Prima Dominazioni e poi Virtudi</i> (Dante).</p>

<p><b>violare</b> v. tr. [dal lat. <i>viŏlare</i>, affine a <i>vis</i> «violenza»] (<i>io vìolo</i>, ecc.). – <b>1. a.</b> letter. Usare violenza a persone trasgredendo norme morali e di rispetto della loro integrità fisica e dignità umana: [gli svizzeri] <i>parte predando parte componendo i miseri popoli</i>,<i> ma astenendosi da v. la vita e l’onore</i>,<i> feciono grandissimi guadagni</i> (Guicciardini); usare violenza sessuale contro qualcuno, violentare: <i>v. una donna</i>. <b>b.</b> Riferito, come compl. oggetto, a cose degne di particolare rispetto, con sign. analogo a quello di <i>profanare</i>: <i>v. una chiesa</i>, <i>un altare</i>, <i>l’ostia consacrata</i>, manometterli sacrilegamente, farli segno ad atti di violenza sacrilega; <i>v. una tomba</i>, aprirla e manometterla. <b>2. a.</b> Forzare, invadere usando la violenza, e comunque non rispettando la legalità e le norme esistenti: <i>v. il domicilio privato di un avversario politico</i>; <i>v. un convento</i>, <i>una sede diplomatica estera</i>, o <i>il diritto d’asilo di un convento</i>, <i>le prerogative di un’ambasciata straniera</i>; con riferimento ad atti di ostilità armata: <i>v. il territorio</i>, o <i>il cielo</i>, <i>le acque territoriali</i>, ecc., <i>di uno stato neutrale</i>; <i>v.</i> (ma più com. <i>forzare</i>) <i>il blocco navale</i> (v. <span class="tc-smallcaps">violatore</span>). <b>b.</b> Trasgredire, non rispettare quanto è specificamente tutelato da leggi o da obblighi e doveri di natura sociale o morale, e le leggi e gli obblighi stessi: <i>v. il segreto d’ufficio</i>, <i>il segreto epistolare</i>; <i>v. i patti</i>; <i>v. un trattato</i>; <i>v. la legge</i>, <i>il codice penale</i>, <i>il regolamento di disciplina</i>, <i>una norma morale</i>; <i>v. i doveri dell’ospitalità</i>, <i>dell’amicizia</i>; <i>io di te a te medesimo mi dorrei</i>,<i> sì come d’uomo il quale hai la nostra amicizia violata</i> (Boccaccio); <i>misteri ...</i>,<i> per penetrare i quali non vi peritaste di v. la nostra più sacra intimità</i> (Landolfi). <b>c.</b> Analogam., con uso fig. nel linguaggio scient., <i>v. una legge</i>, <i>v. un principio</i>, essere in contraddizione con quanto da essi previsto.</p>

<p><b>virago</b> (o <strong>viràgine</strong>) s. f. [dal lat. <em>virago -gĭnis</em>, der. di <em>vir</em> «uomo, maschio»] (pl. <em>virago</em> o, rarissimo, <em>viràgini</em>), letter. – Donna dotata di forza e di arditezza virile: <em>Camilla</em>, <em>La gran Volsca virago</em>, <em>che n’addusse Di cavalieri e di caterve armate Sì bella gente</em> (Caro); con riferimento a divinità: <em>Egli dal cielo</em>,<em> autoctona virago Ella</em> (Carducci), di Giano e Camesena; con riferimento a figurazioni allegoriche: <em>Da i santi sepolcri La nuova Italia uscì: Uscì fiera viragine De le battaglie al suono</em> (Carducci). In usi fig. e per lo più scherz., donna che ha caratteristiche mascoline nell’aspetto e un comportamento duro e autoritario: <em>gli tocca filare</em>,<em> con quella virago di moglie.</em></p>

<p><b>vìvido</b> agg. [dal lat. <i>vivĭdus</i>, der. di <i>vivĕre</i> «vivere»]. – <b>1. a.</b> letter. Pieno di vita, vivace, rigoglioso: <i>v. pianta</i>; <i>v. fiori</i>. <b>b.</b> Che ha una luminosità molto intensa: <i>una luce v.</i>, <i>una v. fiamma</i>; <i>v. colori</i>. In usi fig.: <i>un uomo di v. ingegno</i>. <b>2.</b> letter. Che dà vita e ricrea: <i>Quando ancor cara</i>,<i> improvida D’un avvenir mal fido</i>,<i> Ebbra spirò le vivide Aure del Franco lido</i> (Manzoni);<i> su un orizzonte indistinto</i>,<i> nebuloso</i>,<i> affiorò il sole: un disco rosso</i>,<i> un po’ velato</i>,<i> che alzandosi s’accendeva d’una luce sempre più vivida</i> (Sebastiano Vassalli). ◆ Avv. <b>vividaménte</b>, in modo vivido, vivace.</p>

<p><b>volitivo</b> agg. [dal lat. mediev. <i>volitivus</i>, der. dal tema vol- delle forme volo, volui di velle «volere»]. – 1. Che è dotato di grande forza di volontà: un uomo v., e, come sost., persona che ha una volontà decisa: è un v., una volitiva. Anche di gesti e atteggiamenti che manifestano tale volontà: sguardo v., espressione volitiva. 2. In filosofia, proprio della volontà, fondato sulla volontà: atto v., forza volitiva. 3. In linguistica, che esprime una volontà: forme v. del verbo; congiuntivo volitivo.</p>

<p><b>volizione</b> /volizióne/ s. f. [der. di <i>volitivo</i>, sul modello del fr. <i>volition</i>]. – Termine filosofico designante l’atto della volontà, il processo nel quale essa si manifesta: si identifica con la volontà quando questa sia considerata come puro atto, mentre se ne distingue quando il volere sia concepito come una facoltà o forma spirituale, la quale si estrinsechi nelle singole volizioni. Il termine è usato talora anche nel linguaggio letter. e in contesti di tono elevato: atto di volizione, atto di volontà; l’uomo segue dapprima gli istinti, ... aggiunge quindi l’esperienza sua propria; ... sicché le sue passioni istintive, senza mai veramente mutar natura, infine assumono forma di v. razionali o deliberate (C. Cattaneo).</p>

<p><b>volùbile</b> agg. [dal lat. <i>volubĭlis</i>, der. di <i>volvĕre</i> «volgere»]. – <b>1. a.</b> letter. Girevole: <i>un’asta assai gagliarda</i> ... <i>volubile sopra un perno</i> (Galilei); <i>tacita e le porte La v. rota il corso arresti</i> (Parini); che si volge, che si muove continuamente: <i>più facil saria svolger il corso Presso Cariddi a la volubil onda</i> (T. Tasso); per indicare l’assiduo fluire del tempo: <i>O tempo</i>,<i> o ciel volubil</i>,<i> che fuggendo Inganni i ciechi e miseri mortali</i> (Petrarca); <i>Vale</i>,<i> o Titano Apolline</i>,<i> Re del volubil anno!</i> (Carducci); che si avvolge, che svolazza leggero: <i>vola la spuma</i>,<i> Ed i manti volubili Lorda</i> (Foscolo); fig., riferito a parole e discorsi, fluente, scorrevole: <i>correan volubili e veloci Da la sua bocca le canore voci</i> (T. Tasso). <b>b.</b> In botanica, di pianta o di organo che si avvolge attorno a un sostegno (che può essere anche un’altra pianta), come fanno, per es., il fusto del fagiolo e i viticci della vite. <b>2.</b> Che cambia, che può cambiare da un momento all’altro: <i>tempo v.</i>; riferito a persone, incostante, mutevole, soprattutto negli affetti e nelle decisioni: <i>un uomo</i>, <i>una donna v.</i>; <i>Ma costei</i>,<i> più v. che foglia</i> ... <i>Verso il marito cangiò tosto voglia</i> (Ariosto); <i>essere v. di carattere</i>, o <i>avere un carattere volubile.</i> ◆ Avv. <b>volubilménte</b>, in modo volubile, con volubilità: <i>cambiare volubilmente opinione</i>, <i>idea</i>, <i>umore</i>.</p>

<p><b>voluttà</b> (ant. <b>voluptade</b>) s. f. [dal lat. <i>voluptas -atis</i>, che si ritiene connesso con il tema <i>vol-</i> del verbo <i>velle</i> «volere»]. – <b>1.</b> ant. Piacere, godimento fisico o spirituale: <i>quelli</i> [Epicuro] <i>disse questo nostro fine essere voluptade</i> ...,<i> cioè diletto sanza dolore</i> (Dante). <b>2.</b> Il piacere intenso e predominante che si prova nella soddisfazione degli impulsi e dei desiderî sessuali: <i>sguardi pieni di v</i>.; <i>abbandonarsi alla voluttà</i>. Per estens., godimento intenso, a volte quasi morboso, provocato dal soddisfacimento di un impulso o di un desiderio materiale (estraneo alla sfera erotica) o spirituale: <i>bere con v. un bicchiere d’acqua gelata</i>; <i>assaporare con v. la vendetta a lungo preparata</i>; <i>alcuni provano una certa v. anche nel sentirsi umiliare e mortificare</i>.</p>

<p><b>vulnus</b> s. neutro lat. (propr. «ferita»), usato in ital. al masch. (pl., non com., <i>vùlnera</i>). – <b>1.</b> Nel linguaggio giuridico, lesione di un diritto. <b>2.</b> estens. Offesa che può produrre profonda destabilizzazione di un principio o di una norma.</p>

<section aria-label="End">
<a href="u.html">«U</a>
<a href="index.html">Index</a>
<a href="z.html">Z»</a>
</section>

</article>

</body>
</html>
