<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="E">
	<title>E</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="../index.html">Index</a></li>
	</ul>
</nav>

<article>

<h1>E</h1>

<p><a href="a.html">A</a>, <a href="b.html">B</a>, <a href="c.html">C</a>, <a href="d.html">D</a>, <a href="e.html#ef">EF</a>, <a href="e.html#eg">EG</a>, <a href="e.html#eq">EQ</a>, <a href="e.html#er">ER</a>, <a href="e.html#es">ES</a>, <a href="f.html">F</a>, <a href="g.html">G</a>, <a href="h.html">H</a>, <a href="i.html">I</a>, <a href="l.html">L</a>, <a href="m.html">M</a>, <a href="n.html">N</a>, <a href="o.html">O</a>, <a href="p.html">P</a>, <a href="q.html">Q</a>, <a href="r.html">R</a>, <a href="s.html">S</a>, <a href="t.html">T</a>, <a href="u.html">U</a>, <a href="v.html">V</a>, <a href="x.html">X</a>, <a href="y.html">Y</a>, <a href="z.html">Z</a></p>

<p><b>ebùrneo</b> agg. [dal lat. <em>eburneus</em>, der. di <em>ebur</em> «avorio»], letter. – D’avorio, o bianco come l’avorio, bianchissimo: <em>denti e</em>., <em>braccia eburnee</em>;<em> chiudersi in una torre eburnea</em>, lo stesso che <em>chiudersi in una torre d’avorio</em> (v. <span class="maiuscoletto"><span class="sc">tórre, n. 1 <em>b</em>). Nel linguaggio medico, <em>sostanza e</em>., sinon. di <em>dentina</em>.

<p><b>ecatombe</b> /ecatómbe/ s. f. [dal gr. ἑκατόμβη, comp. di ἑκατόν «cento» e βοῦς «bove»]. 1. Sacrificio di più vittime (anche non bovine) presso gli antichi Greci: secondo il significato etimologico, sacrificio di 100 buoi come quello che, unico in età storica, fu offerto da Conone dopo la vittoriosa battaglia di Cnido (394 a. C.). 2. fig. Strage: quella battaglia fu una e. (o, specificando, una e. di guerrieri, o sim.); scherz.: gli esami sono stati una vera e. quest’anno.</p>

<p><b>echinodermi</b> = (dal greco antico ἐχῖνος, echinos riccio e δέρμα, derma pelle) sono un phylum di deuterostomi marini. Il nome deriva dal fatto che essi spesso sono ricoperti da piastre calcaree. L'origine del phylum risale al Cambriano inferiore, le specie viventi sono circa 6.000. Questo phylum si compone di cinque principali tipi di animali: stelle marine, ricci di mare, cetrioli di mare, stelle fragili e crinoidi.</p>

<p><b>Edipo</b> (Οἰδίπους, -ποδος; Oedĭpus - accentazione alla latina (Èdipo), e filo-greca (Edìpo)) Eroe greco: la principale figura del ciclo tebano. Ricordato due volte in Omero (nell'<i>Iliade</i>, XXIII, 679, e nell'<i>Odissea</i>, XI, 271 segg.), la sua leggenda era sviluppata nel poema epico Οἰδιποδία, attribuito a un poeta di nome Cinetone (Κιναἰϑων); ma noi la conosciamo meglio nella forma in cui la fissò dipoi la tragedia attica del sec. V a. C.: specialmente Sofocle nell'<i>Edipo Re </i>e nell'<i>Edipo a Colono</i>, ed Euripide nelle <i>Fenicie</i>.</p>

<p><b>edonismo</b> s. m. [der. del gr. ἡδονή «piacere»]. – Concezione filosofica che riconosce come fine dell’azione umana il piacere; nella storia della filosofia è rappresentata soprattutto dalle dottrine dei filosofi greci Aristippo di Cirene e Epicuro. Per estens., qualsiasi atteggiamento del pensiero, o sistema di vita, che consideri come essenziale il conseguimento del piacere.</p>

<p><strong>edonìstico</strong> agg. [der. di <em>edonista</em>] (pl. m. -<em>ci</em>). – Che è proprio dell’edonismo o dell’edonista: <em>teorie e</em>., <em>atteggiamento e</em>., <em>fini edonistici</em>;<em> una concezione</em>,<em> una visione e. della vita</em>. Nel linguaggio econ., <em>ipotesi e</em>., l’ipotesi fondamentale dell’economia pura, secondo la quale gli uomini agirebbero spinti esclusivamente dal desiderio di raggiungere la massima possibile soddisfazione dei proprî bisogni con i mezzi disponibili o di ottenere una data soddisfazione col minimo possibile sacrificio. ◆ Avv. <strong>edonisticaménte</strong>, da edonista: <em>vivere edonisticamente</em>; secondo i principî dell’edonismo: <em>arte concepita edonisticamente</em>.</p>

<p id="ef"><b>efebìa</b> s. f. [dal gr. ἐϕηβεία o ἐϕηβία, der. di ἔϕηβος «efebo»]. – Istituzione dell’antica Atene (ma attestata anche in altre città greche), in base alla quale i giovani liberi, all’età di 18 anni, venivano iscritti nelle liste di leva, e, dopo aver ricevuto sotto la sorveglianza di speciali magistrati elettivi un’educazione militare, letteraria e musicale, prestavano servizio nella difesa delle frontiere per un anno o due, dopo di che l’efebia era terminata e gli efebi prendevano posto tra gli altri cittadini.</p>

<p><b>efebico</b> /e'fɛbiko/ agg. [dal lat. tardo ephebĭcus, gr. ephēbikós] (pl. m. -ci). - 1. [di o da efebo: educazione e.] ≈ ‖ adolescenziale, giovanile. 2. (estens.) [che, non avendo ancora evidenziato del tutto i caratteri maschili, presenta tratti di femminilità nell'aspetto: un giovinetto di aspetto e.; una bellezza e.] ≈ (spreg.) donnesco, (spreg.) effeminato, femmineo, femminile, (lett.) muliebre. ↔ maschile, maschio, mascolino, virile.</p>

<p><b>efèbo</b> s. m. [dal lat. ephebus, gr. ἔϕηβος, comp. di ἐπί «sopra» e ἥβη «giovinezza»]. – Giovinetto, adolescente da poco entrato nella pubertà (in genere con riferimento alla Grecia antica; cfr. efebia): ogni anno le vergini e gli e. vengano all’ara e cantino il virgineo canto (D’Annunzio). Per estens., adolescente che ha aspetto e forme delicate, femminee.</p>

<p><b>efèlide</b> s. f. [dal lat. tardo <i>ephelis</i> -<i>ĭdis</i>, gr. ἔϕηλις -ήλιδος, comp. di ἐπί «sopra» e ἥλιος «sole» (o ἧλος «chiodo, escrescenza», come farebbero supporre altre accezioni di ἔϕηλις)]. – Nome delle piccole macchie giallo-brunastre frequenti sulla cute (faccia, dorso delle mani, ecc.) di soggetti biondi o rossi, spec. in età giovanile, che si accentuano per esposizione alla luce del sole. Sono diverse dalle <i>lentiggini</i>, sebbene spesso siano chiamate con questo nome (nell’uso pop. anche <i>lenticchie</i>).</p>

<p><b>effemèride</b> (o <b>efemèride</b>) s. f. [dal lat. <em>ephem</em><em>ĕ</em><em>ris</em> -<em>ĭ</em><em>dis</em>, gr. ἐϕημερίς -ίδος «diario», comp. di ἐπί «sopra» e ἡμέρα «giorno»]. – <b>1.</b> <b>a.</b> Anticam., erano detti <em>effemeridi</em> i libri in cui si registravano gli atti del re, dapprima giorno per giorno (di qui il nome), poi secondo un più ampio schema cronologico. <b>b.</b> Per estens., diario, cronaca giornaliera degli avvenimenti: <em>ma che più mi stendo io in farvi una e</em>. <em>della mia vita?</em> (D. Bartoli). <b>2.</b> In tempi più recenti, il termine è stato usato come titolo di pubblicazioni periodiche, soprattutto di carattere letterario o scientifico (mai di giornali politici); per es., le <em>Efemeridi letterarie</em>, che si stamparono in Roma dal 1772 al 1795 e contenevano recensioni dei libri nuovi; le <em>Effemeridi scientifiche e letterarie per la Sicilia</em>, che si pubblicarono dal 1832 al 1840. <b>3.</b> Tavola o gruppo di tavole numeriche, dette <em>e</em>. <em>astronomiche</em> (o anche <em>nautiche</em>, in quanto servono principalmente alle esigenze della navigazione), che forniscono le coordinate degli astri (o altri dati astronomici variabili col tempo) a intervalli prefissati ed uguali fra loro, per es. di giorno in giorno oppure di ora in ora. Per estens., anche i libri, generalmente pubblicati con frequenza annuale, che contengono tali raccolte. <b>4.</b> ant. Almanacco, lunario.</p>

<p><b>efferato</b> agg. [dal lat. <i>efferatus</i>, part. pass. di <i>efferare</i> «rendere selvaggio», der. di <i>ferus</i> «feroce»]. – Feroce, barbaro, inumano; più che della persona, si dice dell’azione commessa con ferocia e crudeltà, o dei sentimenti: <i>un e</i>. <i>delitto</i>; <i>persecuzione e</i>.; <i>strage e</i>.; <i>odio efferato</i>. ◆ Avv. <b>efferataménte</b>, con inumana ferocia: <i>un crimine concepito ed attuato efferatamente</i>.</p>

<p><b>efficacia</b> /efficàcia/ s. f. [dal lat. efficacia, der. di effĭcax -acis: v. efficace]. – 1. Capacità di produrre pienamente l’effetto voluto, e l’ottenimento stesso dell’effetto: l’e. di un rimedio, di un farmaco, di una punizione, di un provvedimento; l’e. dei buoni consigli; essere di grande, di poca, di scarsa e.; avere e., essere efficace; dare, aggiungere, togliere, acquistare, perdere e.; stile, scrittore, oratore privo di e.; parlare, scrivere con e., con forza e calore. In partic., e. di un atto o negozio giuridico, la sua capacità di produrre gli effetti per cui viene compiuto, e anche il concreto prodursi di tali effetti. 2. Nel pugilato, coefficiente di 8 punti attribuibile al pugile che nel corso delle singole riprese del combattimento abbia portato a bersaglio il maggior numero di colpi regolari, riducendo le possibilità di resistenza dell’avversario.</p>

<p id="eg"><b>egotismo</b> s. m. [dall’ingl. <i>egotism</i> (da cui anche il fr. <i>égotisme</i>), der. del lat. <i>ĕgo</i> «io»]. – Atteggiamento psicologico (diverso dall’<i>amor proprio</i> e dall’<i>egoismo</i>) che consiste nel culto di sé e nel compiacimento narcisistico e raffinato della propria persona e delle proprie qualità.</p>

<p><b>egualitàrio</b> (anche <b>ugualitàrio</b> e <b>egalitàrio</b>) agg. [dal fr. <i>égalitaire</i>, der. di <i>égalité</i> «uguaglianza»]. – Fondato sull’uguaglianza, in senso politico-sociale.</p>

<p><b>ègida</b> s. f. [dal lat. aegis -ĭdis, accus. -ĭda, gr. αἰγίς -ίδος, prob. connesso con αἴξ αἰγός «capra»]. – 1. Specie di corazza protettiva, in forma di mantelletto di pelle di capra, con al centro la testa della Gorgone, che nella mitologia greca era portata in battaglia da Atena, da Zeus (detto perciò egìoco) e talora da altri dèi. 2. fig. Protezione, difesa, salvaguardia (quasi esclusivam. nella locuz. sotto l’e. di): porsi sotto l’e. della legge; sotto l’e. della propria innocenza, della coscienza pura; ne ha fatte di tutti i colori sotto l’e. del suo potentissimo zio.</p>

<p><b>ègira</b> (meno corretto <b>egìra</b>) = s. f. [dall’arabo hiǵra «emigrazione, secessione»]. L’abbandono della Mecca da parte di Maometto e il suo trasferimento a Medina, nel settembre dell’anno 622 d. C., avvenimento decisivo per le origini dell’Islam, e da cui ha preso inizio l’èra musulmana.</p>

<p><b>egotismo</b> s. m. [dall’ingl. egotism (da cui anche il fr. égotisme), der. del lat. ĕgo «io»]. – Atteggiamento psicologico (diverso dall’amor proprio e dall’egoismo) che consiste nel culto di sé e nel compiacimento narcisistico e raffinato della propria persona e delle proprie qualità.</p>

<p><b>elegìa</b> s. f. [dal lat. elegīa, gr. ἐλεγεία, der. di ἔλεγος (voce di etimo e sign. originario incerto) che indicò il distico elegiaco]. – 1. a. Nella letteratura greca e latina, componimento poetico in distici (esametro + pentametro) detti appunto elegiaci, in origine di argomento e tono vario e poi sempre più improntato a un tono, meditativo e malinconico, di compianto per una condizione d’infelicità di varia origine (morte o lontananza di persone care, amore non corrisposto, ecc.): le e. di Mimnermo, di Simonide, di Callimaco, ecc. (in Grecia), di Tibullo, Properzio, Ovidio, ecc. (in Roma). In epoca medievale e moderna, componimento di vario argomento, riproducente (in modo adeguato alla metrica volgare) il distico classico, o poesia di vario metro e persino prosa, caratterizzati dallo stesso tono sentimentale e lirico dell’elegia classica: l’Elegia di Arrigo da Settimello; l’Elegia di Madonna Fiammetta del Boccaccio; le Elegie romane di Goethe. b. In senso collettivo, la poesia elegiaca di una letteratura, di un periodo, o anche di un singolo autore: l’e. romana; l’elegia di Properzio. 2. Componimento vocale-strumentale sul testo di un’elegia, o anche solo strumentale, ispirato, in forme varie, al tono elegiaco.</p>

<p><b>elegìaco</b> agg. [dal lat. tardo elegiăcus, gr. ἐλεγειακός] (pl. m. -ci). – Di elegia, proprio dell’elegia: componimento, metro, genere e.; distico e., la strofa risultante dall’unione di un esametro dattilico e di un pentametro, caratteristica dell’elegia e dell’epigramma; verso e., o, come s. m., l’e., un e. (gr. ἐλεγεῖον, lat. elegēum), il secondo verso del distico, detto meno propriam. ma più comunem. pentametro; i poeti e. (anche s. m. pl., gli e.; per antonomasia, gli elegiaci latini: Cornelio Gallo, Tibullo, Properzio, Ovidio, ecc.); stile elegiaco. Per estens., mesto, doloroso: sentimenti elegiaci. ◆ Avv. elegiacaménte, non com., in tono elegiaco, secondo lo stile e il metro dell’elegia: cantare elegiacamente le proprie pene d’amore.</p>

<p><b>elevare</b> v. tr. [dal lat. <i>elevare</i>, comp. di <i>e</i>-<sup>1</sup> e <i>lĕvare</i> «levare»] (<i>io elèvo</i>, ecc.; alla lat. <i>èlevo</i>, ecc.). – <b>1.</b> Alzare, innalzare, nel senso di rendere più alto: <i>e</i>. <i>di un piano una casa</i>, facendo una sopraelevazione; <i>e</i>. <i>il piano di una strada</i>, <i>il livello delle acque</i>. Volgere o spostare verso l’alto: <i>e</i>. <i>lo sguardo</i>; <i>e</i>. <i>il calice</i>. Come intr. pron., letter., ergersi, innalzarsi: <i>cime che si elevano maestose</i>;<i> si eleva di trecento metri sul livello del mare</i>. <b>2.</b> fig. <b>a.</b> Rivolgere verso l’alto, in senso spirituale: <i>e</i>. <i>l’animo</i>, <i>la mente</i>, <i>il pensiero a Dio</i>; rifl.: <i>elevarsi con lo spirito alla contemplazione delle cose celesti</i>. <b>b.</b> Rendere più alto, migliorare: <i>e</i>. <i>il proprio tenore di vita</i> (e come intr. pron.: <i>il tenore di vita si è elevato in questi ultimi decennî</i>); nel rifl., migliorare socialmente, culturalmente ed economicamente il proprio livello di vita: <i>classi sociali che cercano di elevarsi</i>. <b>c.</b> Promuovere a un grado maggiore: <i>e</i>. <i>a generale</i>, <i>alla carica di prefetto</i>, <i>alla dignità cardinalizia</i>; in senso estens., soprattutto nell’espressione <i>e</i>. <i>a sistema</i>:<i> e</i>. <i>l’arroganza a sistema di vita</i>, <i>e</i>. <i>la corruzione a sistema di governo</i>, e sim. <b>d.</b> In matematica, <i>e</i>. <i>un numero alla 3</i>a, <i>alla 5</i>a <i>potenza</i>, calcolare la 3a, la 5a potenza di quel numero (cioè il prodotto di 3, e rispettivam. 5, fattori uguali al numero dato). <b>3.</b> Usi partic.: <i>e</i>. <i>contravvenzione</i>, comunicare formalmente la trasgressione commessa invitando il trasgressore a estinguere il reato con il pagamento dell’oblazione prevista (propr.: <i>contestarla</i>); <i>e</i>. <i>una protesta</i>, protestare in modo clamoroso oppure per vie ufficiali; <i>e</i>. <i>protesto</i>, mandare una cambiale in protesto; meno com., <i>e</i>. <i>un dubbio</i>, muoverlo, manifestarlo. ◆ Part. pass. <b>elevato</b>, anche come agg., con accezioni partic. (v. la voce).</p>

<p><b>èmato-</b> (davanti a voc. anche èmat-) [dal gr. αἷμα -ματος «sangue»]. – Primo elemento di parole composte della terminologia scientifica, in cui significa «sangue, del sangue, sanguigno»; nei termini lat. scient. gli corrisponde haemato-. Cfr. emo-.</p>

<p><b>emènda</b> s. f. [der. di emendare], non com. – Atto ed effetto dell’emendare (riferito a persona) e dell’emendarsi, emendazione: scopo principale della pena dovrebbe essere l’e. del reo; più in partic., atto con cui si ripara un errore commesso (con sign. quindi simile a ammenda): Or vegno a’ tuoi richiami, ed ogni emenda Son pronto far (T. Tasso).</p>

<p><b>emendaménto</b> s. m. [der. di <em>emendare</em>]. – <b>1.</b><b>a.</b> L’atto e il risultato dell’emendare; in partic., modificazione che, nel corso della discussione parlamentare, si propone di apportare al testo di un disegno o progetto di legge: <em>proporre</em>, <em>votare</em>, <em>discutere</em>, <em>approvare</em>, <em>respingere un emendamento</em>. <b>b.</b> In filologia, lezione congetturale che viene proposta per risanare un testo trasmesso dalla tradizione manoscritta in modo non accettabile (v. anche emendazione). <b>2.</b> In agraria, <em>e</em>. <em>del terreno</em>, sinon. di  <em>ammendamento</em>, cioè correzione della costituzione fisico-chimica del terreno.</p>

<p><b>emendare</b> v. tr. [dal lat. emendare, der. di mendum «menda, difetto», col pref. e-1] (io emèndo, ecc.). – 1. a. Toglier via le mende, le imperfezioni, i difetti: e. lo stile; e. il proprio carattere. Di legge e sim., apportarvi delle modificazioni, nel corso della discussione parlamentare. Nella sistematica zoologica e botanica, ampliare o restringere e meglio definire l’àmbito di una specie o di altro gruppo istituito da un ricercatore precedente. b. In senso morale, correggere: e. gli uomini; e. qualcuno da un vizio, o i vizî di qualcuno; rifl., riferito a persona: devi emendarti da questo brutto difetto; ha promesso di emendarsi. c. In filologia, e. un testo, correggerlo congetturalmente dove la tradizione manoscritta non dia lezione accettabile. 2. In agraria, e. un terreno, correggerlo apportandovi gli elementi (argilloso, calcareo, siliceo, ecc.) di cui è privo o troppo povero. ◆ Part. pass. emendato, anche come agg.; in partic., nel sign. 1 c, testo emendato, edizione emendata, testo che, con la collazione dei codici o delle edizioni originali, o attraverso congetture di filologi, è stato purgato dagli errori commessi dai copisti.</p>

<p><b>encomiàstico</b> agg. [dal gr. ἐγκωμιαστικός, der. di ἐγκωμιάζω «lodare pubblicamente»] (pl. m. -<i>ci</i>). – Di encomio, che ha il fine di encomiare: <i>discorso e</i>.; <i>versi e</i>.; <i>tono e</i>.; <i>oratoria encomiastica</i>. ◆ Avv. <b>encomiasticaménte</b>, con parole di encomio, in tono encomiastico: <i>ricordare</i>, <i>citare encomiasticamente qualcuno</i>.
≈ apologetico, celebrativo, elogiativo, (lett.) laudativo, (lett., non com.) panegiristico.</p>

<p><b>encòmio</b> s. m. [dal lat. tardo <i>encomium</i>, gr. ἐγκώμιον, che è dall’agg. ἐγκώμιος «che si canta in una festa, in una processione», comp. di ἐν «in» e κῶμος «festa o processione con canti e danze»]. 1. Nella Grecia antica, canto celebrativo di azioni insigni; in seguito anche elogio in prosa di un personaggio illustre. 2. estens. a. Lode, per lo più pubblica o ufficiale, fatta solennemente da persona autorevole: fare, rivolgere un e.; ebbe per lui parole di e.; ricevette una lettera di e.; degno d’e.; azione, condotta che merita ogni e.; Vergin di servo e. (Manzoni). b. In partic., ricompensa al valore prevista dai regolamenti militari; può essere semplice, se rivolto verbalmente o per lettera, oppure solenne, se viene pubblicato sull’ordine del giorno dell’unità comandata da chi lo tributa, e in seguito trascritto nel libretto personale.</p>

<p><b>endocarpo</b> (o endocàrpio) s. m. [comp. di endo- e -carpo (o -carpio)]. – In botanica, la parte più interna del frutto, che può essere membranosa o legnosa (nel secondo caso è sinon. di nòcciolo).</p>

<p><b>Eneide</b> = (lat. Æenēis -eĭdos) Poema epico di Virgilio, in 12 libri, intorno a cui il poeta lavorò per gli ultimi dieci anni della sua vita (29-19 a.C.), senza peraltro giungere a dargli l'ultima mano.Argomento del poema è il racconto delle vicende di Enea (donde il titolo). Questi fugge da Troia in fiamme, portando via i Penati, il figlio Ascanio e, sulle spalle, il padre Anchise; con i Troiani superstiti salpa con venti navi da Antandro, e hanno inizio le sue peregrinazioni; approda successivamente nella Tracia, a Delo, a Creta, in Sicilia (dove muore Anchise), sulle coste dell'Africa, presso la regina Didone, indi in Italia, a Cuma, donde discende nell'Averno, per giungere infine nel Lazio (l. 1°-6°). Qui è accolto da Latino, re dei Laurenti, che gli promette in sposa la figlia Lavinia, già promessa a Turno re dei Rutuli. Di qui ha origine la guerra tra Enea, aiutato da Evandro, re di Pallanteo, e Turno, soccorso dai principi italici, finché questi cade ucciso in duello da Enea (l. 7°-12°).</p>

<p><b>enfitèuṡi</b> s. f. [dal lat. tardo <i>emphyteusis</i>, gr. ἐμϕύτευσις, der. di ἐμϕυτεύω «impiantare, innestare»; propr. «locazione che dà il tempo di far piantagioni e di godere dei frutti»]. – Nel linguaggio giur., diritto reale su un fondo altrui, urbano o rustico, in base al quale il titolare (enfiteuta) ha la facoltà di godimento più pieno (dominio utile) sul fondo stesso, dovendo tuttavia migliorare il fondo e pagare al proprietario (direttario o concedente) un canone annuo in denaro o in derrate.</p>

<p><b>enfitèuta</b> s. m. e f. [dal lat. tardo <i>emphyteuta</i>, gr. ἐμϕυτευτής] (pl. m. -<i>i</i>). – Chi ha il godimento di un fondo nel rapporto di enfiteusi.</p>

<p><b>entusiasmo</b> s. m. [dal gr. ἐνϑουσιασμός, der. di ἐνϑουσιάζω «essere ispirato», da ἔνϑεος, comp. di ἐν «in» e ϑεός «dio»]. – <b>1.</b> Presso i Greci, la condizione di chi era invaso da una forza o furore divino (ἔνϑεος), cioè della pitonessa, dell’indovino, del sacerdote, nonché del poeta, che si pensava ispirato da un dio. <b>2.</b> Nell’uso com., sentimento intenso di gioia, di ammirazione, di desiderio per qualche cosa o per qualcuno, oppure totale dedizione a una causa, a un ideale, ecc.: <i>destare</i>, <i>suscitare l’e</i>.; <i>parlare</i>, <i>accettare con e</i>.; <i>avere grande e. per le nuove invenzioni della tecnica</i>; <i>e</i>. <i>guerriero</i>, <i>religioso</i>; <i>accolse la proposta con scarso e</i>.; <i>i giovani sono facili all’e.</i>; <i>incominciò il lavoro con molto entusiasmo</i>.</p>

<p><b>epìgono</b> s. m. [dal gr. ἐπίγονος, propr. «nato dopo», comp. di ἐπί «sopra, dopo» e tema di γίγνομαι «diventare, nascere»]. – <b>1.</b> Nome dato dapprima, nella mitologia greca, ai figli dei 7 principi che combatterono contro Tebe (per vendicare i padri, rinnovarono la guerra 10 anni dopo, sotto la guida di Alcmeone, figlio di Anfiarao), e quindi esteso a indicare i figli dei diadochi. <b>2.</b> fig. <b>a.</b> Seguace, imitatore; usato spec. al plur. per indicare gli scrittori e gli artisti che ripetono in maniera superficiale, e senza elaborazione autonoma, le idee o i modi di un predecessore importante. <b>b.</b> Meno com., al plur., i discendenti (di solito con allusione al minor valore di essi rispetto agli antenati): <i>la morta gente</i>, <i>o epigoni</i>, <i>fra noi non torna più!</i> (Carducci).</p>

<p><b>episcòpio</b> = s. m. [dal lat. tardo episcopiūm, gr. ἐπισκοπεῖον, der. di ἐπίσκοπος «vescovo»], letter. La dimora e la curia del vescovo; vescovado.</p>

<p><b>epistemologìa</b> s. f. [dall’ingl. epistemology (comp. del gr. ἐπιστήμη «conoscenza scientifica» e -logy «-logia»), termine coniato (1854) dal filosofo scozz. J. F. Ferrier]. Nella filosofia del sec. 19°, la parte della gnoseologia che più in particolare si occupava dei metodi e dei fondamenti della conoscenza scientifica. In un’accezione più moderna e corrente, che prescinde dalla priorità dell’indagine gnoseologica e preferisce insistere sull’esemplarità della scienza positiva, s’intende per epistemologia l’indagine critica intorno alla struttura e ai metodi (osservazione, sperimentazione e inferenza) delle scienze, riguardo anche ai problemi del loro sviluppo e della loro interazione, sinon. quindi di filosofia della scienza; può riferirsi anche all’analisi critica dei fondamenti di singole discipline: epistemologia della matematica, e. della fisica, ecc., o della conoscenza in quanto tale (e. genetica, e. evoluzionistica).</p>

<p><b>epitèlio</b> s. m. [dal lat. scient. <i>epithelium</i> (comp. di epi- e del gr. ϑηλή «capezzolo»), usato in origine per indicare la pelle che copre il capezzolo e poi con sign. più esteso]. Tessuto che riveste la superficie esterna o tappezza cavità interne del corpo degli organismi animali: è costituito da cellule di forma regolare, quasi geometrica, addossate le une alle altre, con scarsa sostanza intercellulare e prive di vasi. Dal punto di vista fisiologico, si distinguono tre tipi: epitelî di rivestimento, che adempiono alla funzione di protezione o assorbimento, e si classificano a seconda degli strati di cellule che li compongono (e. pavimentoso semplice, stratificato, ecc.), della forma delle cellule (e. cubico, cilindrico, ecc.), e anche della presenza sulla loro superficie libera di cuticole o ciglia (e. ciliato, ecc.); e. ghiandolari, che presentano particolari cellule dotate della funzione di secrezione; e. sensoriali, che rivestono le superfici di organi di senso specifico.</p>

<p><b>eponimo</b> /epònimo/ agg. e s. m. (f. -a) [dal gr. ἐπώνυμος, comp. di ἐπί sopra» e ὄνομα, ὄνυμα «nome»]. – 1. Divinità, eroe o altro personaggio che (spec. con riferimento all’antichità) dà il nome a una città, a una gente, a una famiglia e ne diviene il protettore: Atene aveva per eponimo (o per eponima, o come divinità eponima) Atena. 2. Il magistrato che dà il nome all’anno, secondo un uso comune in Grecia e tra i Romani: in Atene era il primo dei nove arconti, in altri stati greci un arconte o un altro magistrato oppure un sacerdote; in Roma erano eponimi i consoli o, in loro vece, i tribuni militari con potestà consolare. 3. Per estens., nell’uso moderno, colui che dà il nome a un movimento letterario o artistico, o anche a un periodo storico; lo studioso o scienziato da cui si denomina un organo anatomico (per es., «tromba di Eustachio», «apparato del Golgi»), una sindrome o malattia (per es., «morbo di Basedow»), e sim.; meno com., il personaggio da cui prende il titolo un romanzo, un dramma o sim., o anche la novella o l’articolo da cui si intitola un intero volume. 4. Come agg., è talora adoperato con lo stesso sign. di eponimico.</p>

<p><b>epopea</b> /epopèa/ s. f. (ant. epopèia) [dal gr. ἐποποιΐα, comp. di ἔπος (v. epos) e ποιέω «fare»]. – 1. a. Narrazione poetica di gesta eroiche; poema epico, o ciclo di poemi, che raccoglie in unità organica racconti leggendarî per lo più elaborati dalla tradizione: l’e. omerica, l’e. dei Nibelunghi. b. Il genere epico, il complesso dei poemi epici di una letteratura, di un popolo: un ampio studio sull’e. orientale, greca, romana, germanica; l’e. cavalleresca medievale. 2. Per estens., serie di fatti eroici degni di poema: l’e. garibaldina; l’e. napoleonica comincia e finisce in un’isola (Tommaseo).</p>

<p id="eq"><b>equinòzio</b> s. m. [dal lat. <i>aequinoctium</i>, comp. di <i>aequus</i> «uguale» e <i>nox noctis</i> «notte»]. – Ciascuno dei due punti d’incontro dell’eclittica con il piano dell’equatore celeste, e anche ciascuno dei due istanti (praticamente dei due giorni) in cui il Sole, percorrendo annualmente l’eclittica nel suo moto apparente, passa per essi: <i>e</i>. <i>di primavera</i> (21 marzo), <i>e</i>. <i>di autunno</i> (23 sett.); agli equinozî la durata del giorno è uguale alla durata della notte per tutta la Terra. Per la <i>precessione degli e</i>., v. precessione.</p>

<p id="er"><b>Eracle</b> Personaggio della mitologia greca (chiamato dai latini Hercules, Ercole) famoso per la sua forza. Sulle origini e sulla nascita di E. vi sono tradizioni differenti; talvolta è annoverato fra gli dei, altre fra gli eroi. Testimonianze di un doppio culto di E. provengono da varie parti della Grecia, e questa contraddittorietà manifesta l'incertezza sulla sua natura.</p>

<p><b>ergàstolo</b> s. m. [dal lat. ergastŭlum, adattam. del gr. ἐργαστήριον, der. di ἐργάζομαι «lavorare»; propr. «casa di lavoro»]. – 1. Presso gli antichi Romani, edificio, in genere sotterraneo, per l’abitazione degli schiavi o dei condannati adibiti ai lavori agricoli. 2. Nell’uso odierno: a. Pena detentiva destinata a durare tutta la vita del condannato (in caso di ravvedimento è però consentita dopo 26 anni la liberazione condizionale) e comportante l’obbligo del lavoro con l’isolamento notturno: condannare all’e.; in ordinamenti anteriori all’unità italiana indicava anche pene detentive temporanee. b. disus. Stabilimento di pena a ciò destinato.</p>

<p><b>ermenèutica</b> s. f. [dal gr. ἑρμηνευτική (τέχνη), propr. «arte dell’interpretazione»; v. ermeneutico]. Arte, tecnica e attività d’interpretare il senso di testi antichi, leggi, documenti storici e simili, soprattutto in quanto presentino notevoli difficoltà. In partic., e. biblica, il complesso delle norme per interpretare la Bibbia, comprendente sia quelle proprie di ogni lavoro critico su testi antichi (studio della formazione e trasmissione del testo, critica testuale, critica letteraria e storica) sia quelle connesse con la natura peculiare di libro ritenuto ispirato, le quali già nel medioevo trovarono una sistemazione nella dottrina dei quattro sensi (letterale, allegorico, tropologico, anagogico) secondo i quali la Bibbia può essere interpretata. Più recentemente, nella filosofia contemporanea, il termine è stato assunto per indicare il metodo del comprendere proprio della filosofia, e in partic., nello storicismo e poi nella fenomenologia (spec. di M. Heidegger), l’istituzione di continue correlazioni tra il sé e l’essere in un processo che va dalla totalità delle manifestazioni umane alle sue parti e viceversa; con sign. affine, in alcuni teorici di critica letteraria, l’operazione interpretativa che consente al critico, attraverso un procedimento d’interiorizzazione, di raggiungere un contatto intersoggettivo con l’autore studiato.</p>

<p><b>érmo</b> (o <b>èrmo</b>) agg. e s. m. [forma sincopata di <i>eremo</i>], poet. – <b>1.</b> agg. Solitario, deserto, abbandonato, detto di luogo: <i>Cercai per poggi solitari et e</i>. (Petrarca); <i>l’erme Torri degli avi nostri</i> (Leopardi); <i>Sempre caro mi fu quest’e</i>. <i>colle</i> (Leopardi); <i>ne l’e</i>. <i>solenne Certosa</i> (Carducci). Raram. riferito a persone: <i>O mia sola e</i>. <i>famiglia!</i> (Pascoli). <b>2.</b> s. m. Variante poco com. di <i>eremo</i>.</p>

<p><b>érpice</b> (anche èrpice) = s. m. [lat. (h)ĭrpex -pĭcis, der. di hirpus, nome sannita del lupo, con allusione ai denti di cui è fornito lo strumento; la variante èrpice è dal lat. tardo herpex -pĭcis]. Macchina agricola, che può essere trainata da animali o da trattrici, impiegata dopo l’aratura per spianare e sminuzzare il terreno smosso, e inoltre per interrare semi e concimi, rompere le sottili croste superficiali del terreno, asportare residui vegetali, ecc.; è schematicamente costituita da un telaio, rigido o snodato, che reca denti rigidi o lame flessibili. E. rotante (o a dischi), tipo di erpice con organi di lavoro formati da calotte sferiche a bordo tagliente circolare o finestrato, detto anche e. frangizolle per la sua capacità di rompere zolle particolarmente compatte.</p>

<img src="../img/erpice.png" alt="erpice"/>

<p><strong>érta</strong> s. f. [femm. sostantivato di <em>erto</em>]. – Tratto di terreno ripido in salita (contr. di <em>china</em> o <em>scesa</em>): <em>prendere su per l’e</em>.; <em>Ed ecco</em>, <em>quasi al cominciar de l’erta</em>, <em>Una lonza leggiera e presta molto</em> (Dante); <em>schegge e macigni</em>, <em>erte ripide</em>, <em>senza strada e nude</em> (Manzoni). Come locuz. avv., <em>all’e</em>., rivolto all’insù: <em>Ecco la fiera con la testa all’e</em>. (Berni); oggi usata soprattutto come esclam., per esortare a fare attenzione, a stare in guardia, e nell’espressione <em>stare all’e</em>. (v. all’erta).</p>

<p id="es"><b>èṡa-</b> [dal gr. ἕξ «sei», come pref. ἑξα-; lat. scient. <i>hexa</i>-]. – Primo elemento di parole composte derivate dal greco (come <i>esagono</i>, <i>esametro</i>) o formate modernamente (come <i>esapetalo</i>, <i>esacanto</i>), che significa «sei, formato di sei»; in partic., in chimica, indica la presenza, nella molecola di un composto, di sei atomi, gruppi o radicali atomici eguali: <i>esacloro</i>-, <i>esametil</i>-, ecc.</p>

<p><b>esàngue</b> (ant. <b>essàngue</b>) agg. [dal lat. <i>exsanguis</i>, comp. di <i>ex</i>- e <i>sanguis</i> «sangue»]. – Senza sangue, detto di chi ne ha perduto molto per grave ferita o per malattia: <i>giaceva e</i>. <i>nel letto</i>; per estens., pallido, smorto: <i>aveva il volto e</i>.; privo di vita: <i>cadde e</i>.; <i>plachi il tiranno essangue Lo spirto mio co’l suo maligno sangue</i> (T. Tasso). Fig., letter., senza forza e calore, riferito a scritto, stile e sim.: <i>sogliono i componimenti delle donne esser per lo più e</i>. <i>e snervati</i> (Filicaia).</p>

<p><b>esattóre</b> s. m. (f. <i>-trice</i>) [dal lat. <i>exactor</i> -<i>oris</i>, der. di <i>exigĕre</i> «riscuotere», part. pass. <i>exactus</i>]. – <b>1.</b> Chi ha in appalto la riscossione delle imposte dirette erariali, nonché delle sovrimposte e di altri tributi comunali e provinciali. <b>2.</b> Nel linguaggio com., chi fa parte del personale ausiliario delle esattorie (spec. i collettori e gli ufficiali esattoriali) o anche, più genericam., chi è incaricato di riscuotere le somme dovute per un pubblico servizio, quote di associazione, rate di assicurazione, contributi obbligatorî, ecc.: <i>l’e</i>. <i>del gas</i>, <i>della luce elettrica</i>; <i>e</i>. <i>di autostrada</i>, chi riscuote il pedaggio ai caselli. Anche con funzione di agg.: <i>l’ufficio e.</i>; <i>l’agenzia esattrice</i>. <b>3.</b> ant. Per estens., chi o che pretende qualcosa come dovutogli: <i>voi credete un Dio curante ed e</i>. <i>di culto dalle sue creature ragionevoli</i> (Magalotti).</p>

<p><strong>eṡiziale</strong> agg. [dal lat. <em>exitialis</em>, der. di <em>exitium</em>: v. esizio<sup>1</sup>]. – Rovinoso, che reca gravissimo danno: <em>fu un errore e</em>.; <em>è stato un provvedimento e</em>. <em>per le nostre industrie</em>; che reca grave danno alla salute, mortale: <em>quel clima è e</em>. <em>per gli Europei</em>; <em>la minima emozione potrebbe essere e</em>. <em>al malato</em>.</p>

<p><strong>eṡìzio</strong> s. m. [dal lat. <em>exitium</em>, der. di <em>exire</em> «uscire»; propr. «uscita; l’andare a finire»], letter. raro. – Rovina, eccidio: <em>Grave a Roma portando e</em>. <em>e strage</em> (Caro).</p>

<p><b>esoso</b><sup>1</sup> agg. [dal lat. <i>exosus</i> «odioso», comp. di <i>ex</i>- e <i>osus</i> part. pass. di <i>odisse</i> «odiare», con sign. attivo e passivo]. – <b>1.</b> non com. Odioso, che si fa malvolere per i suoi modi o per il suo carattere: <i>la sua alterigia l’ha reso e</i>. <i>a tutti</i>; <i>un governo e</i>.; anche di atto o comportamento: <i>prepotenza esosa</i>. Nell’uso region. tosc., con sign. più tenue, antipatico, uggioso, noioso: <i>come sei e</i>.<i>!</i>; <i>è gente e</i>.; <i>discorso esoso</i>. <b>2.</b> Avaro, avido di guadagno, gretto, esagerato; che si rende inviso per l’eccessività delle richieste, per l’avidità: <i>ha uno zio e</i>. <i>che non gli dà un soldo</i>; <i>commerciante e</i>., che vende a prezzi esageratamente alti. Analogam., <i>una richiesta e</i>., <i>prezzi e</i>., esagerati, da strozzino. ◆ Avv. <b>eṡoṡaménte</b>, in modo odioso, esagerato, o con gretta avidità: <i>governare esosamente le popolazioni</i>; <i>prezzi esosamente alti</i>.</p>

<p><b>escatologìa</b> s. f. [comp. del gr. ἔσχατος «ultimo» e -logia]. Dottrina degli ultimi fini, cioè quella parte delle credenze religiose (e, in qualche caso, di teorie filosofiche e teologiche) che riguarda i destini ultimi dell’umanità e del mondo: e. ebraica; e. buddistica; l’e. cristiana del medioevo; e. collettiva, che riguarda l’umanità nel suo complesso; e. individuale, che riguarda il destino oltremondano del singolo individuo. In un senso più generico, anche il modo in cui è concepito l’aldilà: l’e. dantesca.</p>

<p><b>espadrilles</b> s. f. pl., fr. [alteraz. di un prec. espardilles, dal provenz. espardilhos, der. del provenz. ant. espart «sparto», della cui fibra erano fatte originariamente le suole]. Tipo di scarpe estive da donna e da uomo, di tela robusta, sfoderate, con suola di corda intrecciata, generalm. prive di tacco. Per estens., scarpe femminili estive analoghe alle precedenti ma con zeppa più o meno alta e con due nastri, o stringhe, che vengono legati intorno alle caviglie. ◆ In Italia è molto comune la forma pseudo-spagn. espadrillas ‹espadrìl’as›, arbitrariamente coniata in base a una supposta origine spagnola di questo tipo di calzatura, o al fatto che anche la Spagna ne ha una notevole produzione ed esportazione (ma in Spagna sono chiamate alpargatas, parola che ha tuttavia uso più ampio, in quanto indica qualsiasi tipo di scarpe leggere con suola di corda).</p>

<img src="../img/espadrilles.png" alt="espadrilles"/>

<p><b>esperìbile</b> agg. [der. di <em>esperire</em>]. – Che si può esperire, che si può tentare, detto di azione legale, di indagine e sim.</p>

<p><b>esperire</b> v. tr. [dal lat. <em>experiri</em>, dal tema di <em>peritus</em> «perito, esperto»] (<em>io esperisco</em>, <em>tu esperisci</em>, ecc.; part. pass. <em>esperito</em>, ant. <em>espèrto</em>). – <b>1.</b> Provare, sperimentare: <em>e</em>. <em>un’indagine</em>; <em>e</em>. <em>le vie legali</em>; tentare, mettere in opera: <em>e</em>. <em>tutti i mezzi possibili per riuscire</em>; <em>sono state esperite senza esito tutte le vie d’uscita</em>; <em>lito diserto</em>, <em>Che mai non vide navicar sue acque Omo</em>, <em>che di tornar sia poscia esperto</em> (Dante), che abbia, cioè, sperimentato il ritorno (<em>sia esperto</em> ricalca il lat. <em>expertus sit</em>). <b>2.</b> ant. <span class="sottoaccezione"><b>a.</b> Conoscere per prova: <em>Sia da quegli empi il valor nostro esperto Ne la più aperta luce</em> (T. Tasso). <span class="sottoaccezione"><b>b.</b> Dimostrare, dare prova: <em>credo oggi aver esperto Ch’essere amato per valore io merto</em> (Ariosto).</p>

<p><b>espugnabile</b> /espugnàbile/ agg. [dal lat. <i>expugnabĭlis</i>]. – Che si può espugnare: fortezza non e.; anche fig.: un’onestà che molti ritenevano facilmente espugnabile.</p>

<p><b>èstaṡi</b> s. f. [dal lat. tardo ecstăsis, gr. ἔκστασις «turbamento o stato di stupore della mente (per paura, dolore, ecc.)», der. di ἐξίστημι «mettere fuori» e, come intr. e nel medio, «uscire di sé»]. 1. Genericam., stato di isolamento e d’innalzamento mentale dell’individuo assorbito in un’idea unica o in un’emozione particolare; più propr., nella mistica, il rapimento dell’anima che al culmine della sua esperienza religiosa, perduta la coscienza del mondo fisico e di ogni legame corporeo, si innalza alla contemplazione del divino ed entra in immediata comunione con esso: essere rapito in e., andare in estasi. Nell’uso com., fig., essere in e., andare in e., essere compreso d’intensa ammirazione, provare vivo godimento per cosa che riempia di sé tutta l’anima: andare in e. davanti a una statua, nel sentire la musica, nel guardare un tramonto; e mandare, rapire in e., mettere in tale condizione di spirito; fam., essere in e., di persona che appaia assente con la mente, distratta. 2. Per analogia, in psichiatria, manifestazione accessionale osservabile in soggetti nevrotici (isterici, mitomani) o psicotici (schizofrenici, paranoici, ecc.), caratterizzata da stupore, smarrimento dei sensi e dell’intelletto. 3. non com. Forma italianizzata dell’ingl. ecstasy (v.).</p>

<p><b>estrìnseco</b> agg. [dal lat. <i>extrinsĕcus</i>, avv., «di fuori», comp. di <i>*extrim</i> (affine a <i>extra</i>) e <i>sĕcus</i> «appresso; altrimenti» (dal tema di <i>sequi</i> «seguire»)] (pl. m. -<i>ci</i>). – <b>1.</b> In filosofia, detto di ciò che non entra nell’essenza dell’essere o nella definizione di un’idea, sempre in antitesi a <i>intrinseco</i>: <i>principio e</i>. (o <i>causa e</i>.), quello che agisce dal di fuori (la causa efficiente e la causa finale); <i>denominazione e</i>. o <i>esterna</i>, il modo o attributo della sostanza (ossia ciò che la determina ad essere in un certo modo e la fa denominare tale), che consiste in relazioni della sostanza con qualcosa che non è la sostanza stessa. <b>2.</b> Nel linguaggio com., di qualsiasi cosa che non appartiene sostanzialmente o non è direttamente ricavata dal soggetto, che è solo esterna: <i>l’aggravamento del male è dovuto a ragioni e</i>.; <i>per circostanze e</i>.; <i>qualità</i>, <i>pregi</i>, <i>difetti e</i>.; <i>giudicare secondo criterî e</i>.; <i>forma e</i>. (di atti, sentenze e sim.), la forma esteriore. <b>3.</b> In anatomia, <i>muscolo e</i>. e <i>muscolatura e</i>., di muscolo e di muscolatura preposti alla mobilità di un organo <i>in toto</i>, che vengono in tal modo distinti dai muscoli che fanno parte della compagine dell’organo stesso: <i>i retti e gli obliqui sono i muscoli e</i>. <i>dell’occhio</i>. <b>4.</b> In fisica, <i>semiconduttore e.</i>, un semiconduttore puro (come tale, <i>intrinseco</i>) nel quale siano stati immessi, come impurezze, atomi donatori oppure accettori di elettroni, che gli conferiscono una conducibilità, rispettivam., per elettroni (<i>conducibilità e. n</i>) o per lacune (<i>conducibilità e. p</i>). ◆ Avv. <b>estrinsecaménte</b>, in modo estrinseco, in forma estrinseca: <i>giudicare estrinsecamente</i>; <i>estrinsecamente</i>, <i>le due questioni sembrano diverse</i>, <i>ma intrinsecamente sono simili</i>.</p>

<p><b>estrùdere</b> v. tr. [dal lat. <em>extrud</em><em>ĕ</em><em>re</em>, comp. di <em>ex</em>- e <em>trud</em><em>ĕ</em><em>re</em> «cacciare, spingere»] (pass. rem. <em>estru</em><em>ṡ</em><em>i</em>, <em>estrudésti</em>, ecc.). – <b>1.</b> letter. Spingere fuori con forza, cacciar fuori: <em>una vertigine veloce ha facultà di e</em>. <em>e dissipare le materie aderenti alla macchina che va in volta</em> (Galilei). <b>2.</b> Fabbricare mediante il procedimento detto <em>estrusione</em>. ◆ Part. pass. <b>estru</b><b>ṡ</b><b>o</b>, anche come agg. e sost. (v. la voce).</p>

<p><b>estrusione</b> s. f. [der. di <em>estruso</em>, part. pass. di <em>estrudere</em>]. – <b>1.</b> letter. L’atto di spingere fuori con forza, di cacciar fuori. <b>2.</b> <b>a.</b> In geologia, termine usato per indicare masse rocciose non plastiche emerse per fenomeni di corrugamento, tra formazioni in genere facilmente deformabili. <span class="sottoaccezione"><b>b.</b> In vulcanologia, <em>e</em>. <em>vulcanica</em>, emissione lenta di lava degassata e molto viscosa da un apparato vulcanico, con costruzione di cupole di ristagno, domi o dossi lavici. <b>3.</b> <span class="sottoaccezione"><b>a.</b> In tecnologia meccanica, lavorazione per deformazione plastica eseguita su materiali metallici al fine di ottenere barre, tubi, profilati varî, capsule; si effettua esercitando sul materiale informe (<em>massello</em>), posto in un robusto contenitore cilindrico, elevate forze di compressione per il tramite di un punzone (<em>mandrino pressatore</em>) collegato a potenti presse idrauliche, cosicché il materiale, spinto dal mandrino in una matrice o in una filiera, si deforma assumendo la forma voluta. <span class="sottoaccezione"><b>b.</b> L’analoga lavorazione eseguita su materiali non metallici, dotati della proprietà di lasciarsi deformare plasticamente, quali materiali argillosi, per ottenere mattoni (pieni e forati), e <annotation type="tag" score="2.5" df="None" uri="/enciclopedia/materie-plastiche/">materie plastiche, per ottenere profilati, tubi, ecc.</p>

<p><b>estrusione</b> /estru'zjone/ s. f. [der. di estruso, part. pass. di estrudere]. - 1. (lett.) [l'estrudere] ≈ emissione, espulsione. 2. (geol.) [struttura tettonica in cui rocce rigide penetrano in strati sovrastanti più plastici] ↔ intrusione.</p>

<p><b>eteròclito</b> agg. [dal lat. tardo heteroclĭtus, gr. ἑτερόκλιτος, comp. di ἑτερο- «etero-» e tema di κλίνω «declinare»]. – 1. In grammatica, in senso proprio, di nomi, aggettivi, verbi che si flettono con più temi o radici, come il verbo ital. andare, che alterna le sue forme con quelle tratte da *vadere, o il verbo lat. fero, tuli, latum, ferre. Per estens., irregolare, anomalo, detto spec. di nomi o di aggettivi. 2. fig. Strano, stravagante, riferito a parole o persone: non era atto a fare stare a segno un cervello e. e così balzano (Varchi); meno com., dell’aspetto esteriore d’una persona: faccia, figura eteroclita.</p>

<p><b>Evandro</b> (gr. Εὔανδρος) Mitico eroe arcade, figlio di Ermete e di una ninfa, Temi o Nicostrata o Tiburti, identificata dai Latini in Carmenta. A capo di una colonia di Arcadi proveniente da Pallantio, si stabilì in Italia sul colle Palatino, dove fu accolto da Fauno re degli Aborigeni. Fondò un’altra Pallantio (o Pallanteo) e regnò con bontà introducendo nel Lazio la scrittura, la musica e il culto degli dei. Accolse Eracle, lo purificò dell’uccisione di Caco e fondò in suo onore l’Ara maxima/">maxima. Aiutò poi Enea al suo arrivo nel Lazio mandandogli in aiuto il figlio Pallante. Ebbe anche due figlie: Rome e Dine (o Dauna). Onorato dai Latini come nume indigete, ebbe un’ara sull’Aventino.</p>

<section aria-label="End">
<a href="d.html">«D</a>
<p><a href="../index.html">Index</a><br><a href="e.html">Top</a></p>
<a href="f.html">F»</a>
</section>

</article>

</body>
</html>
