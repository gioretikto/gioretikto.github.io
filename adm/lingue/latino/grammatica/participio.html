<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Participio"/>
  <title>Participio</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
  <li><a class="navbar" href="../../../index.html">Domus</a></li>
  <li><a class="navbar" href="index.html">Grammatica</a></li>
  <li><a class="navbar" title="Authors" href="../authors/index.html">Auctōrēs</a></li>
  <li><a class="navbar" title="Authors" href="../cultura/index.html">Cultūra</a></li>
 </ul>   
</nav>
 
<div class="content">

<h1>Participio</h1>

<p>Il participio è un nome verbale così chiamato perché “partecipa” della natura del verbo e della natura del nome (aggettivo). Presenta le caratteristiche dell’aggettivo: è declinabile, concorda quindi in genere, numero e caso con il sostantivo a cui si accompagna, e può avere anche il grado comparativo e superlativo. Come verbo esprime i rapporti temporali, ha diatesi attiva e passiva, e può reggere dei casi specifici.</p>

<p>Si trova usato sia in funzione nominale (attributo, nome del predicato e complemento predicativo), sia in funzione verbale (participio congiunto e ablativo assoluto).</p>

<h2>I tempi del participio</h2>

<p>Il participio ha tre tempi: <b>presente, perfetto</b> e <b>futuro</b>, che hanno solo valore relativo, in quanto il loro uso è sempre in rapporto al verbo della proposizione reggente.</p>

<ul>
	<li><p>Il <b>participio presente</b> indica un’azione <b>contemporanea</b> a quella del verbo della reggente. Ha valore <b>attivo</b>. Lo hanno <b>tutti i verbi, attivi</b> e <b>deponenti</b>, sia <b>transitivi</b> sia <b>intransitivi</b>.</p>

<ul>
	<li><p>Laudans, -antis (transitivo attivo) &emsp; <i>che loda, lodando, mentre loda / lodava</i></p></li>
	<li><p>Cadens, -entis (intransitivo attivo) &emsp; <i>che cade, cadendo, mentre cade / cadeva</i></p></li>
	<li><p>Hortans, -antis (transitivo deponente) &emsp; <i>che esorta, esortando, mentre esorta / esortava</i></p></li>
	<li><p>Nascens, -entis (intransitivo deponente) &emsp; <i>che nasce, nascendo, mentre nasce / nasceva</i></p></li>
</ul>

</li>

<li><p>Il <b>participio perfetto</b> indica un’azione <b>anteriore</b> a quella del verbo della reggente. Lo hanno tutti i verbi <b>transitivi attivi</b> e <b>tutti i deponenti</b>, sia transitivi che intransitivi.<br> Il participio perfetto dei verbi transitivi attivi ha valore <b>passivo</b>.</p>

<ul>
	<li><p>Laudatus, -a, -um (transitivo attivo) <i>che è stato lodato, essendo stato lodato</i></p></li>
</ul>

<p>Il participio perfetto dei verbi deponenti ha valore attivo (o talvolta medio).</p>

<ul>
	<li><p>Hortatus, -a, -um (deponente transitivo) &emsp; <i>che ha esortato, avendo esortato</i></p></li>
	<li><p>Profectus, -a, -um (deponente intransitivo) &emsp; <i>che è partito, essendo partito</i></p></li>
</ul>
</li>

<li><p>Il <b>participio futuro</b> indica un’azione <b>posteriore</b> a quella del verbo della reggente. Ha valore <b>attivo</b>. Lo hanno <b>tutti i verbi, attivi</b> e <b>deponenti</b>, sia <b>transitivi</b> sia <b>intransitivi</b>.</p>

<ul>
	<li><p>Laudaturus, -a, -um (transitivo attivo) &emsp; <i>che loderà</i></p></li>
	<li><p>Venturus, -a, -um (intransitivo attivo) &emsp; <i>che verrà</i></p></li>
	<li><p>Hortaturus, -a, -um (deponente transitivo) &emsp; <i>che esorterà</i></p></li>
	<li><p>Profecturus, -a, -um (deponente intransitivo) &emsp; <i>che partirà</i></p></li>
</ul>

<p>Unito con una voce del verbo <i><b>sum</b></i> forma la <a href="perifrastica_attiva.html">coniugazione perifrastica attiva</a>, con la quale si esprime l’imminenza dell’azione.</p>

<ul>
	<li><p>Varro dux tuis militibus te <b>est oppugnaturus</b>. (Liv.) <i>Il comandante Varrone sta per assalirti con i tuoi soldati.</i></p></li>
</ul>

<p>In particolare nell’epoca postclassica, il participio futuro si trova usato anche con <b>valore finale</b>.</p>

<ul>
	<li><p>Persĕus rediit belli casum de integro <b>temptaturus</b>. (Liv.) <i>Perseo tornò, per tentare da capo la sorte della guerra.</i></p></li>
</ul>

<h4>OSSERVAZIONI</h4>

<ol>
	<li><p>In latino manca una forma capace di esprimere il participio perfetto di un verbo intransitivo attivo, come «giunto», «uscito», «tornato» ecc. A questa mancanza si sopperisce con altri costrutti, come una proposizione temporale, oppure una proposizione relativa (quando il participio è usato in funzione attributiva). Si osservino i seguenti esempi: «I messaggeri, <b>giunti</b> a Roma, riferirono le condizioni di pace». <i>Legati, <b>cum</b> Romam <b>pervenissent</b></i> (oppure: <i><b>postquam</b> Romam <b>pervenerunt</b></i>), condiciones pacis rettulerunt. «I magistrati riferirono le proposte dei messaggeri venuti dalla Spagna». <i>Magistratus condiciones legatorum qui ab Hispania <b>venĕrant</b> rettulerunt</i>.</p></li>
	
	<li><p>Il latino manca anche di una forma capace di esprimere il participio futuro passivo; quindi, per rendere l’idea dell’imminenza di un’azione passiva, in genere si fa ricorso al costrutto impersonale in <i>eo est ut</i> + congiuntivo (attestato a partire da Livio) oppure si usa un avverbio, come <i>mox, brevi</i> e il futuro indicativo: «La città sta per essere presa». <i><b>In eo est ut</b> urbs <b>capiatur</b></i>, oppure <i><b>Mox</b> urbs <b>capietur</b></i>.</p></li>
	
</ol>

<p>I participi possono avere funzione nominale o verbale.</p>

<p>Il participio in funzione nominale ha valore di nome (participio sostantivato) oppure di aggettivo (participio attributivo), se accompagna un nome o un pronome. In questi casi si traduce in italiano con un nome, un aggettivo, un aggettivo sostantivato, oppure con una proposizione relativa:</p>

<ul>
<li><p>Theseus exegit <b>promissum</b> a Neptuno.(Cic.) - Teseo strappò una promessa a Nettuno.</p></li>
 
<li><p>Temeritas est <b>florentis</b> aetatis. (Cic.) - L’avventatezza è (tipica) dell’età giovanile.</p></li>

<li><p>Aspidi dentes duo sunt venenum <b>infundentes</b>. (Plin. il V.) - L’aspide ha due denti che iniettano il veleno.</p></li>
</ul>

<p>Il participio in funzione nominale può avere anche valore predicativo come parte nominale di un predicato nominale, oppure in espressioni come <i>audio aliquem
 dicentem</i> (sento qualcuno dire), <i>cognitum habeo</i> (ho conosciuto), <i>oppressum teneo</i> (tengo sottomesso):</p>

<ul>
<li><p><b>Florens</b> civitas erit. (Cic.) - La società sarà fiorente.</p></li>
<li><p>Clodius vi <b>oppressam</b> civitatem tenebat. (da Sall.) - Clodio teneva sottomessa la cittadinanza con la violenza.</p></li>
</ul>


<p>Il participio ha funzione verbale quando equivale a una proposizione subordinata con valori diversi; in questo caso si dice anche participio congiunto.
 In italiano si traduce con una proposizione subordinata espressa in forma implicita al participio o al gerundio, oppure in forma esplicita con un tempo verbale adatto a rendere il rapporto corretto con la reggente:</p>

<ul>
	<li><p>Servilius Spurium regnum appetentem interemit. (Cic.)  - Servilio uccise Spurio poiché voleva diventare re. [valore causale]</p></li>
	<li><p>Urbs capta diripietur. La città verrà saccheggiata dopo essere stata conquistata (oppure: La città, una volta conquistata, verrà saccheggiata). [valore temporale]</p></li>
</ul>

<h2>Forme e tempi del participio</h2>

<p>I tre tempi del participio vengono sempre usati con valore relativo, cioè per esprimere un rapporto di tempo con il verbo della proposizione che regge o comprende il participio stesso:</p>

<ul>
	<li><p>Vidi clientes in atrio <b>exspectantes</b>. Vidi i clienti che attendevano nell’atrio.</p></li>
</ul>

<p>Nell’esempio <i>exspectantes</i>, pur essendo participio presente, viene tradotto in italiano con un passato
 (indicativo imperfetto) perché indica un’azione contemporanea a un passato (“Vidi”).</p>
 
<h5>RICORDA</h5>

<p>Il verbo <i>sum</i> ha solo il participio futuro: fut-urus, -a, -um, che sarà.</p>

<h3>Il participio presente</h3>

<p>Il participio presente si forma aggiungendo al tema del presente il suffisso -ns, -ntis; in ciascuna coniugazione si distingue la vocale tematica caratteristica.Viene declinato come un aggettivo della 2 a classe a una sola uscita, tranne che per l’ablativo singolare uscente in -e, anziché in -i:</p>

<table>
<thead>
<tr><th>1a coniugazione</th> <th>2a coniugazione</th> <th>3 a coniugazione</th> <th>4 a coniugazione</th></tr>
<tr><th>laudare , lodare</th> <th>monēre, esortare</th> <th>legĕre, leggere</th> <th>audire, udire</th> </tr>
</thead>

<tbody>
<tr><td>laud-a-ns, -antis <br> lodante, che loda</td> </td> <td>mon-e-ns, -entis <br> esortante, che esorta</td>
<td>leg-e-ns, -entis<br>
leggente, che legge</td>

<td>aud-ie-ns, -ientis<br>
udente, che ode</td>
</tr>
</tbody>
</table>

<p>Il participio presente ha sempre significato attivo ed esprime un rapporto di contemporaneità rispetto all’azione della reggente. Quando ha funzione nominale si traduce con un aggettivo o un nome equivalente oppure con una proposizione relativa all’indicativo presente, imperfetto o futuro semplice a seconda del verbo reggente:</p>

<ul> 
	<li><p>Odiosum sane est genus hominum officia <b>exprobrantium</b>. (Cic.) - È davvero odioso quel genere di uomini che criticano i doveri morali.</p></li>
</ul>
	
<p>Quando ha funzione verbale si traduce con:</p>

<ul>
	<li><p>il gerundio semplice (se in caso nominativo);</p></li>
</ul>

<p>una proposizione temporale (introdotta da “quando, mentre”), causale (“poiché”), concessiva (“anche se, benché”),
 ipotetica (“se”), avversativa (“mentre invece”) o finale (“affinché”):</p>

<ul> 
	<li><p>Chabrias,strenue <b>pugnans</b>, mortem occubuit. (Nep.) - Cabria trovò la morte combattendo (mentre combatteva) coraggiosamente.</p></li>
	<li><p>Legati veniunt auxilium <b>implorantes</b>. (Liv.)-  Gli ambasciatori arrivano per chiedere aiuto.</p></li>
</ul>

<h3>Il participio futuro</h3>

<p>Il participio futuro si forma aggiungendo al tema del supino il suffisso -urus, -ura, -urum ossia dal tema de <a href="supino.html">
supino</a> e viene declinato come un aggettivo della 1<sup>a</sup> classe:</p>

<table>
<thead>
<tr><th>1a coniugazione</th> <th>2<sup>a</sup> coniugazione</th> <th>3<sup>a</sup> coniugazione</th> <th>4<sup>a</sup> coniugazione</th></tr>
<tr><th>laudare , lodare</th> <th>monēre, esortare</th> <th>legĕre, leggere</th> <th>audire, udire</th> </tr>
</thead>

<tbody>
<td>laudat-urus, -a, -um</br>
che loderà</td>

<td>monit-urus, -a, -um</br>
che esorterà</td>

<td>lect-urus, -a, -um</br>
che leggerà</td>

<td>audit-urus, -a, -um</br>
che udirà</td></tr>
</tbody>
</table>

<p>Il participio futuro ha sempre significato attivo ed esprime un rapporto di posteriorità rispetto all’azione della reggente. In italiano il participio futuro non esiste se non in parole come “futuro” o “venturo”.</p>
 
<ul>
	<li><p>Quando ha funzione <b>nominale</b> si traduce con:</p>
<ul>
	<li><p>una proposizione relativa con il verbo di tempo futuro oppure condizionale per
esprimere un rapporto di posteriorità in un contesto passato;</p></li>
	<li><p>una perifrasi che indichi predestinazione (“destinato a...”) o intenzionalità (“con
l’intenzione di...”):</p>

<ul>
	<li><p>Cur rem utilem sibi et <b>profuturam</b> omisit? (Sen.) - Perché trascurò un fattore utile per lui e che gli avrebbe giovato?</p></li>
	<li><p>Ave Caesar, <b>morituri</b> te salutant. (Svet.) - Salve, imperatore, ti salutano coloro che sono destinati a morire.</p></li>
</ul>
</li>
	
<p>Quando ha funzione verbale si traduce con:</p>

<ul>
	<li><p> una perifrasi con il gerundio del tipo “essendo sul punto di...”, “avendo intenzione di...” (se in caso nominativo);</p></li>
	<li><p>una proposizione temporale introdotta da “quando sta/stava/ecc. per...”, “mentre è/era/ecc. in procinto di...”:</p>
	
	<ul>
		<li><p>Milites iam brevi perituri testimonium maximum virtutis reliquerunt. -I soldati, essendo ormai sul punto di morire (quando stavano per morire) entro breve tempo, lasciarono la testimonianza più grande del loro valore.</p></li>
	</ul>
</li>
</ul>
		
<h4>RICORDA</h4>

<p>Il participio futuro può anche esprimere una proposizione finale:</p>

<ul>
	<li><p>Misit legatos ad Tiberium <b>oraturos</b> auxilia. (Tac.) - Inviò ambasciatori a Tiberio per chiedere aiuti.</p></li>
</ul>

<h3>Il participio perfetto</h3>

<p>Il participio perfetto si forma aggiungendo al tema del supino il suffisso -us, -a, -um e viene declinato come un aggettivo della 1<sup>a</sup> classe:</p>

<table>
<thead>
<tr><th>1a coniugazione</th> <th>2<sup>a</sup> coniugazione</th> <th>3<sup>a</sup> coniugazione</th> <th>4<sup>a</sup> coniugazione</th></tr>
<tr><th>laudare, «lodare»</th> <th>monēre, «esortare»</th> <th>legĕre, leggere</th> <th>audire, udire</th> </tr>
</thead>

<thbody>

<tr><td>laudat-us, -a, -um<br>
lodato, che è stato lodato</td>

<td>monit-us, -a, -um<br>
esortato, che è stato esortato</td>

<td>lect-us, -a, -um<br>
letto, che è stato letto</td>

<td>audit-us, -a, -um<br>
udito, che è stato udito</td></tr>
</thbody>
</table>

<p>Il participio perfetto corrisponde al participio passato italiano e ha sempre significato passivo tranne che per i verbi deponenti, nei quali ha significato attivo. Quando ha funzione nominale si traduce con:</p>

<ul> 
	<li><p>il corrispondente participio passato di senso passivo;</p></li>
	<li><p>una proposizione relativa esprimente azione anteriore a quella della reggente:</p>
</ul>

<ul>
	<li><p>Non vidit Agricola obsessam curiam et clausum armis senatum. (Tac.) - <i>Agricola non vide la curia assediata (che era stata assediata) e il senato circondato (che era stato circondato) da truppe armate</i>.</p></li>
</ul>

<p>Quando ha funzione verbale si traduce con una proposizione per lo più temporale o causale, in forma implicita al participio passato o al gerundio passato passivo (ma attivo per i verbi deponenti) oppure in forma esplicita con un tempo verbale sempre anteriore a quello della reggente:</p>

<ul>
	<li><p>Classiarii, flamma <b>perterriti</b>, manēre non audebant. (Nep.) - <i>I soldati (della marina), atterriti (poiché erano stati atterriti) dal fuoco, non osavano rimanere</i>.</p></li>
	
	<li><p>Hostes, hanc <b>adepti</b> victoriam, in perpetuum se fore victores credebant. (Ces.) - <i>I nemici, avendo ottenuto (dopo che
avevano ottenuto) questa vittoria, credevano che sarebbero stati per sempre vincitori</i>.</p></li>
</ul>

<h2>Osservazioni sul participio perfetto</h2>

<h3>Participi perfetti con valore anche di participi presenti</h3>

<p>Il participio perfetto di alcuni <b>verbi deponenti</b> e <b>semideponenti</b> è usato anche con valore di <b>participio presente</b>. I principali sono: <b>ratus</b> (<i>reor</i>), «pensando», «ritenendo», «avendo pensato», «avendo ritenuto»; <b>verĭtus</b> (<i>vereor</i>), «temendo», «avendo temuto»; <b>ausus</b> (<i>audeo</i>), «osando», «avendo osato»; <b>arbitratus</b> (<i>arbitror</i>), «credendo», «avendo creduto»; <b>fisus</b> (<i>fido</i>), «fidandosi», «essendosi fidato»; <b>confisus</b> (<i>confido</i>), «confidando», «avendo confidato»; <b>diffisus</b> (<i>diffido</i>), «diffidando», «avendo diffidato»; <b>secutus</b> (<i>sequor</i>), «seguendo», «avendo seguito»; <b>usus</b> (<i>utor</i>), «usando», «valendosi», «avendo usato», «essendosi valso»; <b>gavisus</b> (<i>gaudeo</i>), «godendo», «avendo goduto».</p>

<ul>
	<li><p>Hic, <b>diffisus</b> suae atque omnium saluti, inermis ex tabernaculo prodit. (Caes.) <i>Questi, disperando della propria salvezza e di quella di tutti, esce disarmato dalla tenda.</i></p></li>
</ul>

<h3>Participi perfetti di verbi deponenti con valore anche passivo</h3>

<p>Alcuni participi perfetti di verbi deponenti, oltre a essere usati con valore attivo, vengono usati anche con <b>valore passivo</b>:</p>

<p><b>adeptus</b> &emsp; (da <i>adipiscor) che ha ottenuto / che è stato ottenuto</i></p>
<p><b>comitatus</b> &emsp; (da <i>comitor) che ha accompagnato / che è stato accompagnato</i></p>
<p><b>confessus</b> &emsp; (da <i>confiteor) che ha confessato / che è stato confessato</i></P>
<p><b>dimensus</b> &emsp; (da <i>dimetior) che ha misurato / che è stato misurato</i>
<p><b>expertus</b> &emsp; (da <i>experior) che ha sperimentato / che è stato sperimentato</i></p>
<p><b>meditatus</b> &emsp; (da <i>meditor) che ha meditato / che è stato meditato</i></p>
<p><b>pactus</b> &emsp; (da <i>paciscor) che ha pattuito / che è stato pattuito</i></p>
<p><b>partitus</b> &emsp; (da <i>partior) che ha diviso / che è stato diviso</i></p>
<p><b>populatus</b> &emsp; (da <i>populor) che ha devastato / che è stato devastato</i></p>
<p><b>sortitus</b> &emsp; (da <i>sortior) che ha sorteggiato / che è stato sorteggiato</i></p>

<ul>
	<li><p>Hannibal, <b>depopulatus</b> agrum Neapolitanum, ad Nolam castra movet. (Liv.) <i>Annibale, devastato (= dopo aver devastato) il territorio di Napoli, si mette in marcia alla volta di Nola.</i></p></li>
	
	<li><p>In Samnio fuēre monumenta regionum <b>depopulatarum</b>. (Liv.) <i>Nel Sannio rimasero i segni delle regioni saccheggiate.</i></p></li>
</ul>

<h3>Participi perfetti di verbi attivi con valore attivo</h3>

<p>Alcuni participi perfetti di verbi attivi hanno significato attivo invece che passivo: <b>cenatus</b> (<i>ceno</i>), «che ha pranzato», «avendo pranzato»; <b>pransus</b> (<i>prandeo</i>), «che ha fatto colazione», «avendo fatto colazione»; <b>iuratus</b> (<i>iuro</i>), «che ha giurato», «avendo giurato»; <b>potus</b> (<i>poto</i>), «che ha bevuto», «avendo bevuto».</p>

<ul>
	<li><p>Milia tum <b>pransi</b> tria repĭmus. (Hor.) <i>Allora, dopo aver mangiato, andiamo su con comodo per tre miglia.</i></p></li>
</ul>

<h4>OSSERVAZIONE</h4>

<p>I participi perfetti <i>iuratus</i> e <i>potus</i> sono talvolta usati anche con valore passivo: «che è stato giurato», «che è stato bevuto».</p>

<section>
<a href="infinito_storico.html.html">&#171; Infinito storico</a>
<a href="index.html">Index</a>
<a href="participio_nominale.html">Uso nominale del participio &#187;</a>
</section>

</div>

</body>
</html>
