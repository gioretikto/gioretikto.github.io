<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il Latino lingua flessiva"/>
	<title>Il Latino lingua flessiva</title>
	<link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../../../index.html">Domus</a></li>
		<li><a class="navbar" href="index.html">Grammatica</a></li>
	</ul>
</nav>

<article>

<h1>Il Latino lingua flessiva</h1>

<p>A partire dal secolo XVIII sono stati fatti numerosi tentativi per classificare scientificamente le lingue. Un punto di riferimento fondamentale sono gli studi dei fratelli Schlegel, che suddivisero le lingue in tre gruppi.</p>

<ul>
	<li><p><b>Lingue senza struttura grammaticale</b></p>
	<p>Le caratteristiche principali di questo gruppo di lingue sono il <i>monosillabismo</i>, per cui ogni sillaba costituisce un’unità fonetica base, con un numero di sillabe-fonemi esattamente limitato (415), e il <i>tono</i>, per cui ogni sillaba può essere pronunciata secondo toni diversi (generalmente da cinque a nove). Un esempio di lingua appartenente a questo gruppo è il <b>cinese</b>.</p></li>
	
	<li><p><b>Lingue costruite con l’uso di affissi, dette agglutinanti</b></p>
	<p>Si dicono <i>agglutinanti</i> le lingue in cui le parole risultano <i>costituite da un complesso di elementi congiunti</i>, non fusi insieme, ma separabili. Ad esempio, in ungherese: <i>ember</i> significa «uomo»; + suffisso di plurale (-<i>ek</i>), <i>emberek</i>, «uomini»; + suffisso corrispondente all’incirca agli usi della nostra preposizione a (suffisso -<i>nek</i>): <i>embereknek</i>, «a uomini».</p></li>
	
	<li><p><b>Lingue con inflessione, dette flessive</b></p>
Si dicono <i>flessive</i> le lingue in cui è presente in modo prevalente il fenomeno della <i>flessione</i>, che consiste nella variazione della parte finale della parola, detta <i>desinenza</i>; sono le lingue, quindi, in cui i rapporti grammaticali sono indicati in prevalenza da mutamenti della desinenza. Sono tali le lingue indoeuropee, una famiglia di lingue diffuse nel territorio asiatico ed europeo, derivate da un comune ceppo linguistico. Appartengono a questo gruppo l’indiano, l’iranico, l’armeno, l’albanese, il greco, l’osco-umbro (che era parlato nell’Italia centromeridionale), il celtico, il germanico, il balto-slavo e il latino, con le lingue neolatine da esso derivate. Ad esempio, in latino variando la parte terminale della parola <i>rosa</i> possiamo avere <i>rosae</i>, che può significare «della rosa», «alla rosa», «le rose», «o rose»; <i>rosam</i>, «la rosa», complemento oggetto; <i>rosarum</i>, «delle rose», complemento di specificazione; variando la desinenza di amare possiamo avere amari, «essere amato»; <i>amas</i>, «tu ami»; <i>amamus</i>, «noi amiamo»; <i>amamur</i>, «noi siamo amati» ecc. La flessione può essere nominale, propria dei nomi e degli aggettivi; pronominale, propria dei pronomi; verbale, propria dei verbi. La flessione nominale e pronominale si dice <b>declinazione</b>. La flessione verbale, invece, si dice <b>coniugazione</b>.</p>

</ul>

<h2>La grammatica e le sue parti</h2>

<p>La <i>grammatica</i> (dal greco γραμματική, grammatikè) è l’insieme delle norme che riguardano gli elementi costitutivi di una lingua.</p>

<p>Non si possono precisare con esattezza le varie fasi che portarono alla fissazione delle parti del discorso, alla teoria della declinazione e della coniugazione, ma si possono indicare alcuni punti di riferimento fondamentali. L’analisi delle singole parti del discorso in rapporto alla loro funzione logica si trova già abbozzata in Platone nel V secolo a.C.; fu poi continuata da Aristotele (IV sec. a.C.), che fondò la teoria delle forme grammaticali, e da Crisippo (III sec. a.C.), che ne creò la
terminologia specifica. I Romani proseguirono l’interesse per la grammatica, soprattutto per merito di grandi eruditi, sommo fra tutti Marco Terenzio Varrone (I sec. a.C.). Col decadere della cultura i grammatici mantennero viva la lingua letteraria latina
ormai diffusa in tutta l’Europa. Nel Medioevo la grammatica era considerata il fondamento di tutta la cultura, la prima delle sette arti “liberali”, cioè delle arti coltivate dagli uomini “liberi” dalla necessità di guadagnarsi il pane col proprio lavoro (grammatica, retorica, dialettica, aritmetica, geometria, astronomia, musica). Generalmente col termine “grammatica” si intende quella di tipo <i>normativo</i>, che cioè descrive e fissa ai fini pratici dell’insegnamento le varie norme linguistiche. In epoca
moderna, accanto a questo tipo di grammatica si sono affermate altre forme: la grammatica descrittiva (o sincronica), che descrive una determinata fase linguistica, ad esempio la grammatica del francese antico; la grammatica storica, che studia l’evoluzione di una
lingua seguendo il suo sviluppo dalle origini; la grammatica comparata, che mette a confronto più lingue di una stessa famiglia.
La grammatica si suddivide in fonetica, morfologia e sintassi.</p>

<ul>
	<li><p>La <b>fonetica</b> studia i <i>suoni della lingua</i>, cioè la loro origine, le leggi che li regolano, come si modificano, con quali norme o per effetto di quali azioni.</p></li>
	
	<li><p>La <b>morfologia</b> studia la <i>flessione delle parole</i>, la loro composizione e derivazione, la determinazione delle categorie grammaticali e gli elementi formativi, affissi e desinenze, aggiunti alla parte radicale. Ad esempio, <i>videbamus</i> è definito come verbo transitivo ed è analizzato nella radice <i>vid</i>-, che dà il significato di “vedere”; nel suffisso tematico -<i>e</i>-, che indica la seconda coniugazione cui il verbo appartiene; nell’affisso -<i>ba</i>-, caratteristico dell’imperfetto indicativo; nella desinenza -<i>mus</i>, che indica la prima persona plurale attiva: «noi vedevamo».</p></li>
	
	<li><p>La <b>sintassi</b> studia la <i>struttura della frase</i>, gli elementi che la compongono e i procedimenti che esprimono formalmente i rapporti tra tali elementi sia nell’ambito di una singola proposizione, sia nel complesso di più proposizioni costituenti un periodo.La sintassi latina in particolare si suddivide poi in sintassi dei casi, sintassi del verbo e sintassi del periodo.</p></li>

<h2>Esempi</h2>

<p>L'italiano non ha le declinazioni o si sono conservate in misuta molo ristretta, il latino declina quasi tutto ad eccezione delle parti invariabili del discorso.,</p>

<p>Ad es. La bambina ama la maestra</p>

<div class="eq">
<p>Puella amat magistram.<br>
=<br>
Magistram amat puella</p>
</div>

<p>Diana silvarum feras sagittas necabat.</p>

<table class="noborder">
<tr><td>Diana</td> <td>sogg. nom sing.</td> <td>Diana</td></tr>
<tr><td>necabat</td> <td>PV, ind. imper. III sing.</td> <td>uccideva</td></tr>
<tr><td>feras</td> <td>ogg. acc. pl.</td> <td>le fiere</td></tr>
<tr><td>silvarum</td> <td>specif. gen. pl.</td> <td>dei boschi</td></tr>
<tr><td>sagittis</td> <td>strumento. abl. pl.</td> <td>con le frecce</td></tr>

</talbe>

<table class="noborder">
<tr><td>Bello</td> <td>parte nom nom. sing.</td> <td>Pulchra</td></tr>
<tr><td>è</td> <td>copula, indi. pr. III sing.</td> <td>Pulchra</td></tr>
<tr><td>il ricordo</td> <td>sogg. nom. sing.</td> <td>memoria</td></tr>
<tr><td>delle preoccupazioni</td> <td>specif. gen. pl.</td> <td>curarum</td></tr>
<tr><td>passate</td> <td>attr. specif. gen. pl.</td> <td>antiquarum</td></tr>

</talbe>

<section aria-label="End">
<a href="index.html">Index</a>
<a href="alfabeto.html">Alfabeto &#187;</a>
</section>

</article>

</body>
</html>
