<!DOCTYPE html>
<html lang="it">
<head>
 <meta charset="utf-8">
 <meta name="viewport" content="width=device-width, initial-scale=1.0">
 <meta name="description" content="Le regole dell’accento"/>
 <title>Le regole dell’accento</title>
 <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>
</nav>

<div class="content">

<h1>Le regole dell’accento</h1>

<p>L’accento in latino è regolato dalle seguenti norme:</p>

<ul>
	<li><p><b>legge della baritonèsi</b>: l’accento non cade mai sull’ultima sillaba;</p>
	<li><p><b>legge del trisillabismo</b>: L’accento di una parola latina può essere collocato, con rare eccezioni, solo in due posizioni, cioè la penultima o la terzultima sillaba;</p>
	<li><p><b>legge della penultima sillaba</b>: in una parola di più di due sillabe l’accento cade sulla penultima sillaba se questa è lunga, si ritrae sulla terzultima se la penultima sillaba è breve.</p></li>
</ul>

<p>Da queste norme consegue che:</p>

<ul>
	<li><p>i <b>monosillabi sono sempre accentati</b>: <i>hòc</i> («ciò»), tè</i> («te», «ti»), sè</i> («sé», «si»), pòst</i>
(«dopo»), né</i> («affinché non»), sì</i> («se») ecc.;</p></li>
	<li><p><b>le parole di due sillabe portano sempre l’accento sulla prima sillaba</b>, indipendentemente dalla sua quantità: mā‐ter (pron. màter, «la madre»); pă‐ter (pron. pàter, «il padre»);</p></li>
	<li><p><b>per porre l’accento su una parola di tre o più sillabe si deve osservare la quantità della penultima sillaba</b>:</p>
		<ul>
			<li><p>se la penultima sillaba è lunga, l’accento cade su di essa: <i>Ro‐mā‐ni</i> (pron. Romàni), <i>can‐tā‐re</i> (pron. cantàre), <i>con‐si‐de‐rā‐re</i> (pron. consideràre);</p></li>
			<li><p>se la penultima sillaba è breve, l’accento si ritrae sulla terzultima (che quindi viene accentata, anche se è breve): vi‐vĕ‐re (pron. vìvere), di‐rĭ‐gĕ‐re (pron. dirìgere), <i>be‐nĕ‐vŏ‐lus</i> (pron. benévolus, «benévolo»);</p></li>
		</ul>
		
	<li><p>l’<b>accento non si ritrae mai oltre la terzultima sillaba</b>.</p></li>
</ul>

<p>Per la <b>legge della penultima</b>, abbiamo l'accento sula penultima:</p>

<ul>
	<li><p><i>tribūnal</i>, pron tribúnal, «tribunále»</p></li>
	<li><p>vixērunt, vicsérunt, «vissero».</p></li>
	<li><p><i>diērum</i>, diérum</p></li>
</ul>

<p>sulla terzultima sillaba se la penultima è breve:</p>

<ul>
	<li><p><i>genĭtor</i>, pron. génitor, «genitóre».</p></li>
</ul>

<p>La <b>legge del trisillabismo</b>: l'accento non può risalire oltre la terzultima sillaba:</p>

<ul>
	<li><p><i>navicŭla</i>, navícula, «navicella».</p></li>
</ul>

<p>La <b>legge della baritonési</b>: L’accento non cade mai sull’ultima sillaba (a parte rare eccezioni), quindi nelle parole di due sillabe sta sempre sulla prima:</p>

<p><i>felix</i>, pron., félix, «felíce».</p>

<p>Alcuni esempi:</p>

<ul>

	<li><p><i>imperātor</i> si legge: "imperátor"</p></li>

	<li><p><i>regīna</i> si legge: "regína"</p></li>

	<li><p><i>offensa</i> si legge: "offénsa" (la sillaba -fen- è lunga per posizione)</p></li>

	<li><p><i>irrideo</i> si legge: "irrídeo" (la -<i>e</i>- è breve perché seguita da altra vocale)</p></li>

	<li><p><i>littěra</i> si legge: "líttera", «lettera»</p></li>
</ul>

<p>Saper sillabare correttamente le parole, e individuare la quantità delle singole sillabe, è indispensabile per collocare correttamente l’accento.</p>

<p>Quanto ai <b>nomi greci</b>, i Romani tendevano ad adattarli alla pronuncia e alla morfologia della loro lingua, spostandone dunque anche l’accento dalla posizione originaria in base alla legge della penultima. Dicevano pertanto:</p>

<p>Dionysus per il greco: Διόνῡσος (Diónysos).</p>
<p>histórĭa per il greco: historía (ἱστορία)</p>
<p>monárchĭa per il greco: monarchía (μοναρχία).</p>

<p>L’accento sfugge a questa regola solo in particolari occasioni:</p>

<h2>Accento di ènclisi</h2>

<p>Se ad una parola si unisce un monosillabo enclitico, cioè privo di un suo accento proprio, come ad esempio l’indefinito <i><b>quis</b></i>
‘qualche’, le congiunzioni -<i><b>que</b></i> ‘e’ e -<i><b>ve</b></i> ‘o’ o la particella rafforzativa -<i><b>met</b></i>, si viene a creare una nuova entità fonica con un nuovo accento, detto comunemente accento d’ènclisi, collocato sulla sillaba che precede l’enclitica, anche quando essa sia breve. Pertanto:</p>

<ul>

	<li><p><i>puéllă</i> (‘fanciulla’) &emsp; puellăque &emsp; si legge <i>puelláque</i> = ‘e la fanciulla’, nonostante la quantità breve della <i>a</i> finale.</p></li>

	<li><p><i>filiăque</i> ‘e la figlia’ &emsp; si legge: “filiáque”</p></li>
	
	<li><p><i>lupŭsve</i> ‘o il lupo’ si legge: “lupúsve”</p></li>
	
	<li><p><i>egŏmet</i> ‘proprio io’ si legge: “egómet"</p></li>
	
	<li><p><i>rosa violăque</i> (pron. ròsa violàque, «la rosa e la viola»);</p></li>

	<li><p><i>rosa violăve</i> (pron. ròsa violàve, «la rosa o la viola»).</p></li>
</ul>
	
<p>Quando l’enclitica non è più sentita come tale, ma si è fusa strettamente con la parola precedente tanto da formare, per così dire, parte integrante di una nuova parola, questa si pronuncia secondo le regole generali dell’accento; es.: <i>utĭnam, eădem, totĭdem, denĭque, undĭque</i> (pron. <i>ùtinam, èadem, tòtidem, dènique, ùndique</i>). La parola <i>ităque</i> va pronunciata “itàque” se si intende come composta da <i>ita</i> + <i>que</i>; in questo caso significa «e così»; va pronunciata invece “ìtaque” se si intende come un composto in cui si è perduta la percezione di que enclitica; in questo caso significa «pertanto», «dunque».</p>

	<li><p><b>ossitonie secondarie</b>. Alcune parole latine sono effettivamente accentate sull’ultima sillaba, ma solo perché l’accento è rimasto dove si trovava originariamente anche dopo che la parola, per un’evoluzione fonetica, ha perso l’ultima sillaba: così Maecenás &lt; *Maecenatis, e vari avverbi che terminavano con la particella dimostrativa -<i>ce</i> della quale si è poi persa la vocale finale (<i>illíc, istúc, adhúc</i>, ecc.).</p></li>

	<li><p>divisione poetica del gruppo muta cum liquida. Normalmente, come si è visto, il gruppo muta cum liquida è indivisibile: la sillaba che lo precede è dunque aperta e può essere breve. In poesia però è ammessa una sillabazione alternativa, per cui potremo avere sia <i>vó-lŭ-cres</i> che <i>vo-lúc-res</i>, sia <i>te-nĕ-brae</i> che <i>te-néb-rae</i>, sia <i>á-lă-cres</i> che <i>a-lác-res</i>.</p></li>

</ul>

<p>Benché la notevole somiglianza dell’italiano con il latino (sua lingua ‘madre’) si estenda anche all’accento di moltissime parole, non sono pochi i casi in cui è possibile cadere in errore: per l’appunto, il verbo <i>cádĕre</i> è una delle numerose parole latine che hanno accento diverso dal corrispondente termine italiano. Per imparare a leggere correttamente un testo latino è dunque bene evitare di affidarsi ciecamente all’intuito, e concentrarsi piuttosto sulla individuazione della quantità della penultima sillaba. Per raggiungere questo scopo, i due strumenti principali sono costituiti dall’uso del vocabolario, che ove necessario indica la quantità delle sillabe, e dalla conoscenza della morfologia, dato che le desinenze che servono a formare nomi, pronomi, aggettivi e verbi hanno delle quantità definite che vedremo via via nel corso di questo corso.</p>

<h2>Particolarità sull’accento</h2>

<p>In latino solitamente non ci sono parole con l’accento sull’ultima sillaba, come in italiano “città” e “virtù”; nei rari casi in cui si ha l’ultima sillaba accentata si tratta di accorciamento della parola, per effetto di <i>sincope</i> o di <i>apócope</i>. Si dice <b>sincope</b> la caduta di una vocale breve, di un gruppo o di una sillaba all’interno di una parola; con il termine <b>apócope</b>, invece, si indica la caduta della vocale finale o di elementi alla fine della parola. Hanno l’accento sull’ultima sillaba per effetto della sincope alcuni nomi che nel nominativo hanno perduto il gruppo -<i>ti</i>-, come <i>Arpinàs</i> (da <i>Arpinātis</i>), <i>Samnìs</i> (da <i>Samnītis</i>), <i>Quirìs</i> (da <i>Quirītis</i>), <i>nostràs</i> (da nostrātis</i>), <i>vestràs</i> (da <i>vestrātis</i>). Hanno invece l’accento sull’ultima sillaba per effetto dell’apócope:</p>

<ul>
	<li><p>gli avverbi dimostrativi e determinativi terminanti in -<i>c</i>, formati col suffisso -<i>ce</i> e successiva caduta della -<i>e</i> finale: <i>illìc, illùc, istìc, istùc</i> ecc. (da <i>illīce, illūce, istīce, istūce</i> ecc.);</p></li>
	
	<li><p>alcune parole interrogative formate con l’enclitica -<i>ne</i> e successiva caduta della -<i>e</i> finale, come <i>vidèn</i> (per <i>vidèsne</i>), <i>satìn</i> (per satìsne</i>), <i>tantòn</i> (per <i>tantòne</i>);</p></li>
	
	<li><p>la seconda persona singolare dell’imperativo presente dei composti di dico e duco: <i>addìc</i> (per <i>addīce</i>), <i>addùc</i> (per <i>addūce</i>).</p></li>
</ul>

<p>I composti di <i>facio</i> che conservano la forma -<i>facio</i> non ritirano mai l’accento oltre la a di <i>facio</i>, anche se viene a trovarsi in penultima sillaba breve, come se le due parti del composto fossero separate: <i>satisfăcis, assuefăcit</i> (pron.: satisfàcis, assuefàcit) ecc. Nel passivo questi composti, che fanno -<i>fio</i>, non ritirano mai l’accento oltre la i di fio, anche se viene a trovarsi come ultima sillaba: calefis, calefit (pron. calefìs, calefìt) ecc. Nelle parole che si accorciano per effetto della contrazione di due vocali finali in una, l’accento rimane dove si trovava prima della contrazione, anche se viene a trovarsi su penultima sillaba breve. Es.: <i>Vergĭlii</i> → <i>Vergĭli</i> (pron. <i>Vergìli</i>); <i>auxĭlii</i> → <i>auxĭli</i> (pron. <i>auxìli</i>); <i>consĭlii</i> → <i>consĭli</i> (pron. <i>consìli</i>). La pronuncia della parola in latino può essere importante per determinare il significato, come nei seguenti esempi: <i>pervĕnit</i> («giunge»), <i>pervēnit</i> («giunse»); <i>dicĕris</i> («sei detto»), <i>dicēris</i> («sarai detto»); sequĕris</i> («segui»), <i>sequēris («seguirai»); <i>legĕris</i> («sei letto», «avrai letto»), legēris</i> («sarai letto»); legĕre</i> («leggere»), <i>legēre</i> («lessero»); <i>cecĭdi, decĭdi, concĭdi</i> («caddi»), <i>cecīdi, decīdi, concīdi</i> («tagliai») ecc.</p>

<h2>Dal latino all’italiano</h2>

<p>Anche in italiano ci sono molte parole che cambiano significato a seconda della posizione dell’accento, come ad esempio: <i>càpitano, capitàno, capitanò; sèguito, seguìto, seguitò; ìndico, indìco, indicò; pèrdono, perdóno, perdonò</i> ecc.
Altre volte il significato è determinato dal timbro chiuso (indicato con l’accento acuto “ ́”) o aperto (indicato con l’accento grave “`”) di una vocale, come nei seguenti casi:</p>

<ul>
	<li><p>bótte (recipiente)</p></li>
	<li><p>cólto (istruito)</p></li>
	<li><p>vólto (faccia)</p></li>
	<li><p>bòtte (colpi, percosse)</p></li>
	<li><p>còlto (participio di cogliere)</p></li>
	<li><p>vòlto (participio di volgere)</p></li>
</ul>

<p>Per quanto riguarda l’accento, le lingue europee seguono ciascuna delle norme particolari, come ad esempio in francese, in cui l’accento cade sempre sull’ultima sillaba della parola.</p>

<section>
<a href="sillabazione.html">&#171;Sillabazione</a>
<a href="index.html">Index</a>
<a href="apofonia.html">Mutamenti vocalici: la sincope e l’apofonia &#187;</a>
</section>

</div>

</body>
</html>
