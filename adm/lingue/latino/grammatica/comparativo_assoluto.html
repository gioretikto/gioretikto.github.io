<!DOCTYPE html>
<html lang="it">
<head>
 <meta charset="utf-8">
 <meta name="viewport" content="width=device-width, initial-scale=1.0">
 <meta name="description" content="Superlativo"/>
 <title>Superlativo</title>
 <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>

<div class="content">

<h1>Comparativo latino in luogo del superlativo italiano</h1>

<p>Nell’uso del comparativo e superlativo non vi è sempre corrispondenza fra il latino e l’italiano. In latino, infatti, quando si confrontano tra loro due persone o cose (o anche due gruppi di persone o cose) si usa sempre il comparativo, mentre in italiano si usa comunemente il superlativo relativo, come nelle seguenti espressioni: <i>clarior consulum</i>, «il più famoso dei consoli» (che erano due); severior parentum, «il più severo dei genitori»; <i>utilior manuum</i>, «la più utile delle mani». Quindi un’espressione del tipo: «la più vecchia delle sorelle» si trova resa: <i>maior natu sororum</i>, se le sorelle sono due; <i>maxima natu sororum</i>, se le sorelle sono più di due.</p>

<h2>Il comparativo assoluto</h2>

<p>In latino il comparativo può esprimere un particolare grado di intensità di un aggettivo o di un avverbio senza stabilire un confronto con un secondo termine di paragone. Si tratta di una forma intensiva convenzionalmente chiamata comparativo assoluto, ed è resa in italiano con l’aggettivo al grado positivo preceduto da locuzioni quali “un po’”, “alquanto”, “troppo” in base al contesto.</p>

<ul>
	<li><p><i>Senectus est naturā <b>loquacior</b></i>. (Cic.) - La vecchiaia è per sua natura <b>piuttosto loquace</b>.</p></li>
	<li><p>Consul crudel<b>ior</b> fuit (Il console fu troppo crudele)</p></li>
</ul>

<p>Alcuni aggettivi e avverbi latini esprimono già nella forma del positivo il grado di intensità che di norma viene reso col comparativo assoluto; tra questi <i>angustus</i> («troppo stretto»), <i>parum</i> («troppo poco»), <i>sero</i> («troppo tardi»), <i>longus</i> («troppo lungo») ecc.</p>

<p><i><b>Longum</b> est omnia enumerare proelia Hannibalis.</i> (Nep.) Sarebbe <b>troppo lungo</b> passare in rassegna tutte le battaglie di Annibale.</p>

<h3>OSSERVAZIONE</h3>

<p>Le locuzioni che contengono il termine “troppo” si rendono col comparativo assoluto solo quando è implicita un’idea di confronto: “troppo alto”, “troppo difficile” in rapporto alla situazione; altrimenti si rendono con <i>nimius</i> (aggettivo), <i>nimis, nimium</i> (avverbi). Es.: <i>Sol <b>nimius</b> segĕtes corrĭpit</i>. (Ov.) «Troppo sole danneggia le messi». <i><b>Nimium</b> ne crede colori</i>. (Verg.) «Non ti fidare troppo del colorito». <i>Nimius</i> significa anche «moltissimo», «straordinario»: <i>homo nimiā pulchritudine</i> (Plaut.), «uomo di straordinaria bellezza».</p>

<h2>Il confronto fra due aggettivi o due avverbi</h2>

<p>Quando vengono messi a confronto due aggettivi o due avverbi, essi devono essere posti nello stesso grado. Perciò una frase del tipo: «Il discorso fu più vero che gradito» si può trovare resa col comparativo di ambedue gli aggettivi, o con magis... quam e le forme del positivo:</p>

<p>Oratio fuit verior quam gratior. &emsp; oppure &emsp; Oratio fuit magis vera quam grata.</p>
 
<section aria-label="End">
<a href="superlativo.html">&#171;Superlativo</a>
<a href="index.html">Index</a>
<a href="particolarità_comp_sup.html">Particolarità nella formazione del comparativo e del superlativo &#187;</a>
</section>

</div>

</body>
</html>
