<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Osservazioni sull’uso della forma passiva"/>
  <title>Osservazioni sull’uso della forma passiva</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>
 
<div class="content">

<h1>L’azione riflessiva</h1>

<p>L’azione riflessiva può essere espressa in latino in uno dei seguenti modi:</p>

<ul>
	<li><p>con un <b>verbo di forma attiva in unione con i pronomi personali</b> <i>me, te, se</i> ecc. nel caso richiesto, come in italiano;</p>
		
		<ul>
			<li><p>Hostes subito <b>se ostenderunt</b>. (Caes.) <i>All’improvviso si mostrarono i nemici.</i></p></li>
		</ul>
	</li>
	
	<li><p>con un <b>verbo attivo che contiene in sé significato riflessivo</b>, come <i>maturo, festīno</i> («affrettarsi»); <i>appropinquo, accedo</i> («avvicinarsi»); <i>abeo</i> («andarsene»); <i>laetor</i> («rallegrarsi»); <i>queror</i> («lamentarsi»); <i>utor</i> («servirsi») ecc.;</p>
	
		<ul>
			<li><p>Caesar <b>maturat</b> ab urbe proficisci (Caes.) <i>Cesare si affretta a partire da Roma.</i></p></li>
		</ul>
	</li>
	
	<li><p>con un <b>verbo passivo che esprima valore mediale</b>, come <i>movĕor</i> (oltre a <i>me moveo</i>), «muoversi»; <i>exercĕor</i> (anche me <i>exerceo</i>), «esercitarsi»; <i>diffundor</i> (oltre a <i>me diffundo</i>), «diffondersi»; <i>volvor, vertor</i> (anche <i>me volvo, me verto</i>), «volgersi»; <i>flector</i> (e <i>me flecto</i>), «piegarsi»; <i>mutor</i>, «mutarsi»; <i>aperior</i>, «mostrarsi»; <i>occultor</i>, «nascondersi»; <i>recrĕor</i>, «ricrearsi» ecc., o con uno <b>dei deponenti che ammettono la diatesi media</b>, come <i>laetor</i>, «rallegrarsi»; <i>glorior</i>, «vantarsi»; <i>miror</i>, «meravigliarsi»; <i>obliviscor</i>, «dimenticarsi»; <i>queror</i>, «lamentarsi»; <i>recordor</i>, «ricordarsi»; <i>versor</i>, «trovarsi»; <i>vescor</i>, «cibarsi»; <i>nitor</i>, «sforzarsi» ecc.</p>
	
		<ul>
			<li><p><b>Vertitur</b> interea caelum. (Verg.) <i>Il cielo intanto gira.</i></p></li>
			<li><p>De tuis divitiis intolerantissime <b>gloriaris</b>. (Cic.) <i>Ti vanti in modo quanto mai insopportabile delle tue ricchezze.</i></p></li>
		</ul>
	</li>
</ul>

<h4>OSSERVAZIONI</h4>

<ol>
	<li><p>Alcuni verbi esprimono l’azione riflessiva in due forme, con il passivo mediale e con il costrutto pronominale, come ad esempio <i>moveor</i> e <i>me moveo, exerceor</i> e <i>me exerceo</i>; in questi casi talora c’è una sensibile diversità di significato tra una forma e l’altra. Il passivo mediale (es. <i>moveor</i>) indica semplicemente che il soggetto si trova in una determinata condizione; la forma riflessiva con il costrutto pronominale (es. <i>me moveo</i>), invece, indica che il soggetto compie volutamente l’azione su di sé. Si osservi, per esempio, la differenza tra le frasi: <i>Aër <b>movetur</b> nobiscum</i>. «L’aria si muove con noi», e: <i>Nec <b>sese</b> a gremio illīus</i> (<i>passer</i>) <b>movebat</b></i>. (Catull.) «Né (il passero) si muoveva dal suo grembo». Nella prima frase l’aria si muove, ma “per legge di natura”, non per sua volontà; nella seconda frase, invece, il passero non si muoveva “volutamente” dal grembo della fanciulla amata dal poeta.</p></li>

	<li><p>Per l’azione reciproca, v. par. 35.4.3.</p></li>
</ol>

<h2>Verbi fraseologici</h2>

<p>In italiano, si dicono fraseologici verbi come «sapersi», «sentirsi», «vedersi», «lasciarsi», «trovarsi», «potere», «dovere», «volere» ecc. quando sono usati in unione con un altro verbo al quale conferiscono una determinazione accessoria, cioè una particolare sfumatura di significato, non indispensabile, bensì esornativa. Questi verbi non hanno corrispondenza in latino, pertanto è necessario dedurre dal contesto della frase le varie sfumature di significato e renderle in italiano con il verbo fraseologico opportuno, come negli esempi che seguono.</p>

<ul>
	<li><p>Crudelis lacrimis pascitur, non <b>frangitur</b>. (P. Syr.) <i>Il crudele si pasce, <b>non si lascia intenerire</b> dalle lacrime.</i></p></li>
	
	<li><p>Vix primum impetum cohors <b>sustĭnet</b>. (Caes.) <i>La coorte <b>riesce a resistere</b> a malapena al primo assalto.</i></p></li>
	
	<li><p>Fletus muliĕrum et comploratio sui patriaeque <b>fregēre</b> (= fregerunt) tandem virum. (Liv.) <i>Il pianto delle donne e la commiserazione di sé e della patria finalmente <b>riuscirono a commuovere</b> l’uomo</i>.</p></li>
</ul>

<h2>Verbi causativi</h2>

<p>Si dicono <b>causativi</b> quei verbi che indicano un’<b>azione non compiuta direttamente dal soggetto, ma “causata” dal soggetto in altri</b>. In italiano il valore causativo è espresso soprattutto col verbo «fare» seguito dall’infinito, in espressioni quali: «fece fare un ponte», «fece suonare la ritirata», «lo fece uccidere» ecc.</p>

<p>In latino il valore causativo può essere reso nei seguenti modi:</p>

<ul>
	<li><p>con <b>verbi che hanno in sé valore causativo</b>, come <i>arcesso</i>, «far venire»; introduco, «far entrare»; <i>immitto</i>, «far avanzare»; <i>revŏco</i>, «far tornare»; <i>effĕro</i>, «far seppellire»; <i>conflo bellum, incendium</i>, «far scoppiare una guerra, un incendio»; <i>sedo, comprĭmo</i>, «far cessare»; <i>moveo fletum, risum</i>, indignationem</i>, «far piangere, ridere, stizzire» ecc.;</p>
	
		<ul>
			<li><p>Numĭda noctu Iugurthae milites <b>introducit</b>. (Sall.) <i>Il Nùmida di notte fa entrare i soldati di Giugurta.</i></p></li>
			<li><p>Cimon complures pauperes mortuos suo sumptu <b>extŭlit</b>. (Nep.) <i>Cimone fece seppellire a sue spese parecchi morti indigenti</i>.</p></li>
		</ul>
		
	<li><p>con il verbo <i><b>iubeo</b></i>, nel senso di «comandare», «ordinare», seguito dall’accusativo e l’infinito attivo, quando è espressa la persona a cui si ordina, oppure seguito dall’infinito passivo, se la persona non è espressa;</p>
	
		<ul>
			<li><p>Caesar <b>milites conscendere</b> naves <b>iubet</b>. (Caes.) <i>Cesare fa imbarcare i soldati (ordina che...).</i></p></li>
			<li><p>Caesar <b>pontem</b> iubet <b>rescindi</b>. (Caes.) <i>Cesare fa tagliare il ponte (ordina che il ponte venga tagliato).</i></p></li>
		</ul>
	
	</li>
	
	<li><p>con il verbo <i><b>curo</b></i>, nel senso di «provvedere a», «curare che», seguito dal gerundivo;</p>
	
		<ul>
			<li><p>Caesar pontem <b>faciendum curat</b>. (Caes.) <i>Cesare fa fare un ponte (procura che venga fatto...).</i></p></li>
		</ul>
	
	</li>
	
	<li><p>con il verbo <i><b>cogo</b></i>, nel senso di «costringere», seguito dall’infinito;</p>
	
	<ul>
		<li><p>Caesar Cotum imperium <b>deponere coëgit</b>. (Caes.) <i>Cesare fece deporre il potere a Coto (costrinse Coto...).</i></p></li>
	</ul>
	</li>
	
	<li><p>con i verbi <i><b>facio, efficio, impello, induco</b></i> seguiti da una proposizione completiva costruita con ut e il congiuntivo, nel senso di «fare in modo che», «indurre, spingere a»;</p>
	
	<ul>
		<li><p><b>Efficiam</b> profecto <b>ut</b> intellegatis. (Cic.) <i>Vi farò certamente capire (farò in modo che capiate).</i></p></li>
	</ul>

</li>

<li><p>quando il valore causativo è riferito a personaggi di opere letterarie, con i verbi <i><b>facio, efficio, fingo, induco</b></i> seguiti dal participio presente (che è solo attivo) o dall’infinito passivo, nel senso di «rappresentare in un determinato atteggiamento».</p>

<ul>
	<li><p>Augurem Tiresiam poetae numquam <b>inducunt deplorantem</b> caecitatem suam. (Cic.) <i>I poeti non fanno mai deplorare all’augure Tiresia la sua cecità (non rappresentano mai l’augure Tiresia deplorante...).</i></p></li>
	
	<li><p>Plato <b>laudari</b> facit Isocratem ab Socrate. (Cic.) <i>Platone fa lodare Isocrate da Socrate.</i></p></li>
</ul>

</li>
</ul>

<section>
<a href="sintassi_verbi_transitivi.html">&#171; Particolarità di alcuni verbi di genere transitivo</a>
<a href="index.html">Index</a>
<a href="sintassi_modo_indicativo.html">Nozioni generali sui tempi e l’aspetto del modo indicativo&#187;</a>
</section>

</div>

</body>
</html>
