<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="La preposizione"/>
  <title>La preposizione</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
 <ul>
 <li><a class="navbar" href="../../../index.html">Domus</a></li>
 <li><a class="navbar" href="index.html">Grammatica</a></li>
 <li><a class="navbar" title="Authors" href="../authors/index.html">Auctōrēs</a></li>
 <li><a class="navbar" title="Authors" href="../cultura/index.html">Cultūra</a></li>
 </ul>  
</nav>

<div class="content">

<h1>La preposizione</h1>

<p>La <b>preposizione</b> (da <i>prae-pono</i>, «porre davanti») è una parte invariabile del discorso che solitamente si prepone a un nome, a un aggettivo, a un pronome o a un verbo di modo infinito con la funzione di collegarli tra loro o di indicarne il rapporto con l’idea espressa dal verbo.
Sappiamo che in latino si utilizzano i casi per indicare determinate funzioni, ma non sempre i casi sono in grado di esprimere tutte le informazioni necessarie. Le preposizioni intervengono dunque a determinare in maniera più idonea i vari complementi.</p>

<p>Oltre alla classificazione in separabili e inseparabili, che abbiamo già visto parlando dei verbi composti (v. par. 20.2), le preposizioni latine si possono classificare anche in base al caso a cui si uniscono, e precisamente in:</p>

<ul>
	<li><p>preposizioni che reggono l’accusativo;</p></li>
	<li><p>preposizioni che reggono l’ablativo;</p></li>
	<li><p>preposizioni che reggono sia l’accusativo, sia l’ablativo.</p></li>
</ul>

<h2>Nota</h2>

<p>In origine le preposizioni latine erano avverbi e precisavano il significato del verbo con cui entravano in composizione (verbi composti); alcune di esse sono usate sia come avverbi che come preposizioni. Eccone un elenco.</p>

<p><b>adversum</b> &emsp; <b>citra</b> &emsp; <b>intra</b></p>
<p><b>prope</b> &emsp; <b>adversus</b> &emsp; <b>clam</b></p>
<p><b>iuxta</b> &emsp; <b>propter</b> &emsp; <b>ante</b></p>
<p><b>contra</b> &emsp; <b>palam</b> &emsp; <b>subter</b> </p>
<p><b>circa</b> &emsp;  <b>coram</b> &emsp; <b>pone</b> </p> 
<p><b>super</b> &emsp;  <b>circĭter</b> &emsp; <b>extra</b></p>
<p><b>post</b> &emsp; <b>supra</b> &emsp; <b>circum</b> </p>
<p><b>infra</b> &emsp; <b>praeter</b> &emsp; <b>ultra</b> </p>

<ul>
	<li><p><b>Ante</b> pugnam dux milites hortatus est. <i>Prima della battaglia il comandante esortò i soldati.</i></p></li>
	<li><p><b>Ante</b> nemo Alpes transiĕrat. <i>Prima nessuno aveva valicato le Alpi.</i></p></li>
</ul>

<p>Le preposizioni latine hanno un significato proprio od originario, che è per lo più di tempo o di luogo, ma esprimono anche molti significati traslati. Esaminiamo ora le più comuni preposizioni, suddivise secondo la reggenza, con gli usi più frequenti.</p>

<section>
<a href="avverbi_interrogativi.html">&#171; Avverbi Interrogativi</a></p>
<a href="index.html">Index</a>
<a href="preposizioni_accusativo.html">Preposizioni che reggono l'accusativo &#187;</a>
</section>

</div>

</body>
</html>
