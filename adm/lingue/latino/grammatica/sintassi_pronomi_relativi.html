<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Particolarità sintattiche dei pronomi: il relativo qui, quae, quod"/>
  <title>Particolarità sintattiche dei pronomi: il relativo qui, quae, quod</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>

<div class="content">

<h1>Particolarità sintattiche dei pronomi: il relativo qui, quae, quod</h1>

<p>Il pronome relativo <i><b>qui, quae, quod</b></i> si usa per introdurre una proposizione subordinata relativa e generalmente concorda con un termine antecedente della proposizione reggente in genere e numero.</p>

<p>Tuttavia l’uso del relativo in latino presenta delle particolarità che è bene approfondire.</p>

<h2>Assorbimento dell’antecedente nel relativo</h2>

<p>Quando il pronome relativo è riferito a un antecedente rappresentato da un pronome determinativo o dimostrativo, se i due pronomi sono posti nello stesso caso, l’antecedente può essere assorbito dal relativo e quindi essere omesso; se invece il pronome antecedente e il relativo sono posti in casi diversi, di norma vanno espressi entrambi. 

<ul>
	<li><p>Bis vincit, <b>qui</b> (= is qui) se vincit in victoria. (P. Syr.) <i>Vince due volte, colui che nella vittoria vince se stesso.</i></p></li>
	<li><p>Caesar milites equitesque misit, ut <b>eos qui</b> fugĕrant persequerentur. (Caes.) <i>Cesare mandò i soldati e i cavalieri a inseguire quelli che erano fuggiti.</i></p></li>
</ul>

<h2>Attrazione del relativo</h2>

<p>Si ha l’<b>attrazione diretta</b> o <b>progressiva</b> quando il <b>pronome relativo assume il caso dell’antecedente a cui si riferisce</b>.</p>

<ul>
	<li><p>In <b>his coloribus, quibus</b> (= quos) modo dixisti, denominandis non inopes sumus. (Gell.) <i>Nel definire questi colori, che poco fa hai detto, non siamo carenti di vocaboli.</i></p>
	
	<li><p>Persuades hoc tibi vere, Laevinum unīus assis non umquam pretio pluris licuisse, notante <b>iudice quo</b> (= quem) nosti (= novisti), populo. (Hor.) <i>Giustamente sei convinto che Levino non fu mai stimato più di un soldo, a giudizio di un giudice che tu ben conosci, il popolo.</i></p></li>
</ul>

<p>Si ha invece l’attrazione inversa o regressiva quando è l’<b>antecedente</b> che <b>assume il caso del relativo</b>.</p>

<ul>
	<li><p><b>Hunc adulescentem</b> (per hic adulescens, sogg.) <b>quem</b> vides, malo astro natus est. (Petr.) <i>Questo ragazzo, che vedi, è nato sotto una cattiva stella.</i></p></li>
	<li><p><b>Istum</b> (per iste, sogg.) <b>quem</b> quaeris, ego sum. (Plaut.) <i>Quello che cerchi sono io.</i></p></li>
	<li><p><b>Naucratem</b> (per Naucrates, sogg.), <b>quem</b> convenire volui, in navi non erat. (Plaut.) <i>Naucrati, con il quale volevo incontrarmi, non era sulla nave.</i></p></li>
</ul>

<h2>Anticipazione o prolessi della proposizione relativa</h2>

<p>Il latino spesso <b>anticipa la proposizione relativa rispetto alla reggente</b>; questo fenomeno si chiama <b>anticipazione o prolessi della relativa</b>.</p>

<ul>
	<li><p><b>Quos</b> ferro trucidari oportebat, eos nondum voce vulnĕro. (Cic.) <i>Non colpisco ancora con la parola quelli che bisognava fossero uccisi con la spada.</i></p></li>
</ul>

<p>La prolessi può determinare anche l’<b>attrazione</b> (inversa) e il trasferimento nella relativa dell’antecedente, che può a volte essere richiamato nella reggente con un pronome dimostrativo o determinativo (is, ille, hic ecc.).</p>

<ul>
	<li><p><b>Quem</b> Roma <b>virum fortissimum habet</b>, procedat. (Liv.) <i>Si faccia avanti il guerriero più forte che Roma possiede.</i></p></li>
	<li><p><b>Ad quas res</b> aptissimi erĭmus, in iis potissimum elaborabĭmus. (Cic.) <i>Ci impegneremo particolarmente in quelle attività per le quali avremo molta attitudine.</i></p></li>
	<li><p><b>Quā in vitā</b> est aliquid mali, <b>eă</b> beata esse non potest. (Cic.) <i>Non può essere felice la vita in cui c’è del male.</i></p></li>
</ul>

<h2>Concorrenza del relativo</h2>

<p>Si ha la <b>concorrenza del relativo</b> (dal latino concurrere) quando in una subordinata relativa si trovano <b>due pronomi relativi “a contatto”</b>: uno che si riferisce a un termine della proposizione reggente e l’altro che svolge funzione di soggetto (con assorbimento del pronome determinativo o dimostrativo) della relativa in cui si trova.</p>

<ul>
	<li><p>Epicurus non satis politus est iis artibus, <b>quas qui</b> tenent eruditi appellantur. (Cic.) <i>Epicuro non è abbastanza fornito di quegli studi, i possessori dei quali (lett.: coloro che possiedono i quali) sono definiti colti.</i> (<i>quas</i> è riferito ad <i>artibus della reggente; qui ha assorbito il pronome ii, sogg. sottinteso di appellantur</i>).</p></li>
</ul>

<li><p>Magna est vis conscientiae, <b>quam qui</b> neglĕgent se ipsi iudicabunt. (Cic.) <i>Grande è la forza della coscienza, e coloro che la trascureranno (lett.: coloro che trascureranno la quale) si accuseranno da soli.</i> (<i>quam</i> è riferito a <i>vis conscientiae</i> della reggente; qui ha assorbito il pronome ii, sogg. sottinteso di iudicabunt).</p></li>


<h2>Il nesso relativo</h2>

<p>Svolge funzione di <b>nesso relativo</b> il pronome relativo impiegato in latino per stabilire <b>uno stretto legame tra una proposizione indipendente e un’altra che la precede</b>; in questi casi il pronome relativo non introduce una subordinata, ma <b>stabilisce una coordinazione</b> con la frase precedente. In italiano si rende con un pronome dimostrativo o personale, a volte preceduto da congiunzioni coordinative o disgiuntive: «ed egli», «ma quello», o semplicemente «egli», «esso», «il suo», «il loro», «gli» (compl. di termine) e forme simili.</p>

<ul>
	<li><p>Perutiles Xenophontis libri sunt; <b>quos</b> legĭte, quaeso, studiose! (Cic.) <i>Le opere di Senofonte sono molto utili; leggetele, vi prego, con attenzione!</i></p></li>
</ul>

<h4>OSSERVAZIONE</h4>

<p>Le espressioni enfatiche del tipo: «io sono il primo che ha detto...», «tu sei il solo che ha visto...», «i Romani furono i primi che fecero...» ecc. in latino si riducono, sopprimendo il pronome relativo e rendendo le locuzioni “il primo”, “il solo” ecc. come predicativi: <i><b>ego primus</b> dixi..., <b>tu unus</b> vidisti..., Romani primi fecerunt</i>... Es.: <i><b>Primus</b> sentio mala nostra</i>. (Ter.) «Sono il primo ad avvertire i nostri mali» (lett.: «Io per primo avverto...»).</p>

<section>
<a href="sintatti_pronomi_dim_det.html">&#171; Particolarità sintattiche dei pronomi: dimostrativi e determinativi</a>
<a href="index.html">Index</a>
<a href="sintassi_pronomi_indefiniti.html">Particolarità sintattiche dei pronomi: indefiniti &#187;</a>
</section>

</div>

</body>
</html>
