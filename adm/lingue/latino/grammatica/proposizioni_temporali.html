<!DOCTYPE html>
<html lang="it">
<head>
  <meta charset="utf-8">
  <meta name="viewport" content="width=device-width, initial-scale=1.0"> 
  <meta name="description" content="Proposizioni temporali"/>
  <title>Proposizioni temporali</title>
  <link rel="stylesheet" type="text/css" href="../../../style.css" media="screen">
</head>

<body>

<nav>
  <ul>
    <li><a class="navbar" href="../../../index.html">Domus</a></li>
    <li><a class="navbar" href="index.html">Grammatica</a></li>
    <li><a class="navbar" title="Authors" href="../authors/index.html">Auctōrēs</a></li>
    <li><a class="navbar" title="Authors" href="../cultura/index.html">Cultūra</a></li>
  </ul>     
</nav>
 
<div class="content">

<h1>Proposizioni temporali</h1>

<p>Le proposizioni temporali esprimono la <b>circostanza di tempo nella quale avviene, è avvenuto o avverrà quanto espresso nella proposizione reggente</b>.<br>
In latino sono introdotte da varie congiunzioni, che esamineremo nei paragrafi successivi; il modo usato è generalmente l’<b>indicativo</b> per esprimere semplicemente i rapporti temporali con la reggente, sostituito dal <b>congiuntivo</b> per evidenziare l’idea di attesa, di eventualità.</p>

<h2>Proposizioni temporali introdotte da <i>cum</i></h2>

<p><i><b>Cum</b></i> è la congiunzione più comune e generica per introdurre la proposizione temporale; può essere seguita dall’<b>indicativo</b> o dal <b>congiuntivo</b>.</p>

<ul>
	<li><p><b><i>Cum</i> con l’indicativo</b></p>
	
	<p>Il <i>cum</i> con l’indicativo pone il contenuto della proposizione temporale in rapporto cronologico col verbo della reggente; a seconda della particolare sfumatura di significato che conferisce alla temporale, si suole distinguerlo in:</p>
	
	<ul>
	<li><p><b><i>cum</i> generico</b> o <b>temporale</b>: esprime un rapporto di tempo puro e semplice nel significato di «quando», «allorché», «allorquando», «nel tempo in cui»; può avere tutti i tempi dell’indicativo, e può essere in <b>correlazione</b> con <b>avverbi</b> o <b>locuzioni</b> nella reggente come <i><b>nunc, tum, eo tempore</b></i> ecc.;</p>
		
		<ul>
			<li><p><b>Cum</b> Caesar in Galliam <b>venit</b>, alterīus factionis principes erant Haedui, alterīus Sequăni. (Caes.) <i>Quando Cesare arrivò nella Gallia, i capi di un partito erano gli Edui, dell’altro i Sèquani.</i></p></li>
			
			<li><p>Fortuna vitrea est: <b>tum cum splendet</b>, frangĭtur. (P. Syr.) <i>La fortuna è di cristallo: allorché risplende, si spezza.</i></p></li>
			
			<li><p>Egomet mihi non credo, <b>cum</b> illaec autumare illum <b>audio</b> (Plauto) <i>Io non credo a me stesso, <b>quando</b> lo <b>sento</b> affermare quelle cose.</p></li>
			<li><p>Sex libros de re publica <b>tum</b> scripsimus, <b>cum</b> gubernacula rei publicae <b>tenebamus</b> (Cic.) <i>Ho scritto i sei libri Sullo stato <b>allora, quando tenevo in mano il timone dello Stato.</p></li>
		</ul>		
		</li>
		
		<li><p><i><b>cum inversum</b></i>: significa «quand’ecco», «quando all’improvviso»; spesso rafforzato da avverbi come subito, repente, enuncia un fatto del tutto inatteso che avviene contemporaneamente o subito dopo quanto espresso nella reggente; ha di regola il perfetto indicativo o il presente storico; nella reggente di solito è richiamato da un avverbio come <i><b>iam, vix, aegre, nondum</b></i> ecc. È così definito perché i rapporti logico-sintattici tra la reggente e la subordinata che introduce vengono “invertiti”: l’azione principale è espressa dalla proposizione temporale e non dalla reggente;</p>
		
		<ul>
			<li><p>Hannibal <b>iam</b> subibat muros, <b>cum repente</b> in eum <b>erumpunt</b> Romani. (Liv.) <i>Annibale si stava già avvicinando alle mura, quando all’improvviso i Romani fecero una sortita contro di lui.</i></p></li>
		</ul>
		</li>
		
		<li><p><b><i>cum</i> coordinativo</b> o <b>simultaneo</b> significa «e intanto», «e frattanto»; serve a legare in stretto rapporto di tempo l’azione della temporale con quella della reggente, conferendo alla temporale una sfumatura avversativa; in genere è accompagnato dagli avverbi <i><b>intĕrim, interea</b></i>;</p>
		
		<ul>
			<li><p>Caedebatur virgis civis Romanus, <b>cum interea</b> nullus gemitus <b>audiebatur</b>. (Cic.) <i>Il cittadino romano era battuto con le verghe, e intanto non si udiva nessun gemito.</i></p></li>
		</ul>
		</li>
		
		<li><p><b><i>cum</i> dichiarativo</b>: significa «in quanto che», «per il fatto che», «poiché»; introduce una temporale con valore anche dichiarativo (è assimilabile al quod dichiarativo);</p>
		
		<ul>
			<li><p>Praeclarum facis, <b>cum</b> puerum <b>diligis</b>. (Cic.) <i>Fai benissimo ad amare (in quanto ami) il fanciullo.</i></p></li>
		</ul>
		</li>
		
		<li><p><b><i>cum iterativum</i></b>: significa «ogni volta che», «ogniqualvolta», «tutte le volte che», indica azione ripetuta; si usa sopratutto col <b>presente</b>; La temporale introdotta dal cum iterativum rispetta il rapporto di anteriorità con la proposizione reggente, perciò se le due azioni non sono contemporanee si ha l’indicativo perfetto in rapporto a un presente, il piuccheperfetto in rapporto a un imperfetto, il futuro anteriore in rapporto a un futuro semplice.</p>
		
		<ul>
		
			<li><p>Hi, <b>cum est</b> usus atque aliquod bellum <b>incĭdit</b>, omnes in bello versantur (Cesare). Questi, <b>quando c'è</b> necessità e <b>capita</b> una qulche guerra, prendono tutti parte al conflitto.</p></li>
			<li><p>Praepostĕros habes tabellarios: <b>cum</b> a me <b>discedunt</b>, flagĭtant litteras; <b>cum</b> ad me <b>veniunt</b>, nullas affĕrunt. (Cic.) <i>Hai dei corrieri illogici: ogni volta che partono da me, chiedono lettere; ogni volta che arrivano da me, non ne portano.</i></p></li>

			<li><p><b>Cum</b> rosam <b>vidĕrat</b>, tum Verres incipere ver arbitrabatur. (Cic.) <i>(Ogni anno) quando vedeva una rosa, allora Verre riteneva che cominciasse la primavera.</i></p></li>
		</ul>
	</li>	

	<li><p><b>Cum con il congiuntivo</b></p>
	
	<p>Il <i>cum</i> con il congiuntivo viene definito <i><b>cum historicum</b></i> o <i><b>narrativum</b></i>, perché è prevalentemente usato nelle narrazioni della prosa storica. Si tratta di uno dei costrutti più comuni della lingua latina, impiegato per introdurre una proposizione temporale con valore anche <b>causale, concessivo</b> o <b>avversativo</b>. Il <i>cum</i> narrativo può avere dopo di sé <b>tutti i tempi del congiuntivo</b>, secondo le regole della <i>consecutio</i> sebbene, essendo prevalentemente impiegato in narrazioni storiche, i tempi maggiormente usati siano l’imperfetto e il piuccheperfetto.</p>
			
<p>In italiano può essere reso in forma esplicita con una proposizione causale o temporale, oppure, meno bene, in forma implicita con il gerundio presente o passato. In questo caso si dovrà badare alla posizione del soggetto, onde evitare l’anacoluto. Infatti il soggetto può essere posto davanti al gerundio soltanto se è anche il soggetto della proposizione reggente, altrimenti va posto dopo il gerundio o interposto nel gerundio passato.</p>

<ul>
	<li><p>Haec <b>cum</b> Crassus <b>dixisset</b>, silentium est consecutum. (Cic.) <i>Dopo che Crasso ebbe detto (avendo Crasso detto) queste parole, seguì il silenzio.</i></p></li>
	
	<li><p>Ad fontem cervus, <b>cum bibisset</b>, restĭtit. (Phaedr.) <i>Un cervo, dopo che ebbe bevuto (un cervo, avendo bevuto), si fermò presso la fonte.</i></p></li>
</ul>

</li>
</ul>

<h4>OSSERVAZIONI</h4>

<ol>
	<li><p>Le espressioni italiane «(da) che», «dacché», «da quando» si rendono in latino con <i>cum, postquam, oppure ex quo</i> (sott. <i>tempore</i>) e l’indicativo. Es.: <i>Multi anni sunt, <b>cum</b> Fabius in aere meo <b>est</b></i>. (Cic.) «Sono molti anni, da che Fabio mi è obbligato». <i>Permulti anni iam erant, <b>cum</b> nulla certamina <b>fuĕrant</b></i>. (Liv.) «Erano già parecchi anni (da) che non c’erano state lotte».</p></li>
	
	<li><p>Le proposizioni introdotte dal <i><b>cum inversum</b></i> e dal <i><b>cum coordinativo</b></i> sono solo apparentemente dipendenti, in realtà sono coordinate alla reggente; infatti la frase: <i>Hannibal iam subibat muros, cum repente in eum erumpunt Romani</i>, equivale a: <i>Hannibal iam subibat muros, <b>sed tum</b> in eum erumpunt Romani</i>; analogamente, la frase: <i>Caedebatur virgis civis Romanus, cum interea nullus gemitus audiebatur</i>, corrisponde a: <i>Caedebatur virgis civis Romanus, <b>et tum</b> nullus gemitus audiebatur</i>.</p></li>

	<li><p>Il <i>cum iterativum</i> introduce un processo verbale ripetuto, ma sintatticamente non si distingue dal <i>cum generico</i>; per rendere più propriamente il valore iterativo, il latino ricorre a quotiens, quotiescumque, spesso in correlazione con totiens, totiescumque. Es.: <i>Homo totiens morĭtur, <b>quotiens amittit</b> suos</i>. (P. Syr.) «L’uomo muore tante volte, quante perde i suoi cari».</p></li>

	<li><p>La congiunzione <i>cum</i>, derivando dallo stesso tema del pronome relativo <i>qui, quae, quod</i>, si trova talora impiegata <b>con valore relativo</b> in riferimento a sostantivi che indicano tempo in espressioni come <i>est, fuit, erit tempus (annus, dies) cum</i>, «c’è, ci fu, ci sarà un tempo, un anno, un giorno in cui». Quando è usata con questo valore, generalmente è accompagnata dall’<b>indicativo</b>; talora invece è unita al congiuntivo (obliquo o caratterizzante). Es.: <i>Fuit (= fuit tempus) <b>cum</b> hoc dici <b>potĕrat</b></i>. (Liv.) «Ci fu un tempo in cui si poteva dir questo». <i>Fuit antea tempus, <b>cum</b> Germanos Galli virtute <b>superarent</b></i>. (Caes.) «Vi fu nel passato un tempo in cui i Galli superavano in valore i Germani».</p></li>
</ol>

<h2>Proposizioni temporali introdotte da <i>dum, quoad, donec, quamdiu</i></h2>

<p>Le congiunzioni <i>dum, quoad, donec</i> e <i>quamdiu</i> sono usate per introdurre proposizioni temporali la cui azione può essere concomitante, parallela o immediatamente successiva a quella della proposizione reggente.</p>

<p>Esaminiamone l’uso in particolare.</p>

<ul>
	<li><p>La congiunzione <i><b>dum</b></i> nel significato di: <b>«mentre», «nel momento in cui», «nello stesso tempo che»</b> introduce una subordinata temporale in rapporto di contemporaneità con la reggente; ha sempre dopo di sé il presente indicativo, anche in riferimento ad azione passata o futura, da rendersi in italiano con il tempo opportuno secondo il contesto.</p>
	
		<ul>
			<li><p>Aliquis, <b>dum navigat</b> studii causā, naufragium fecit. (Sen.) <i>Un tale, mentre navigava per ragioni di studio, fece naufragio.</i></p></li>
		</ul>
	</li>
	
	<li><p>Le congiunzioni <i><b>dum</b></i> e, meno frequentemente, <i><b>quoad, donec</b></i> e <i><b>quamdiu</b></i>, nel significato di: «per tutto il tempo che», «finché», sono usate con tutti i tempi dell’indicativo per esprimere un’azione durativa che si svolge parallelamente a quella della reggente.</p>	
	<ul>
		<li><p>Nec mihi hunc errorem quo delector, <b>dum vivo</b>, extorqueri volo. (Cic.) <i>Né voglio che mi sia tolto, finché vivo (= per tutto il tempo che vivo), questo errore di cui mi compiaccio.</i></p></li>

		<li><p><b>Dum</b> longius a munitione <b>abĕrant</b> Galli, plus multitudine telorum proficiebant. (Caes.) <i>Finché (= per tutto il tempo che) i Galli erano un po’ distanti dalle fortificazioni, erano superiori per il grande numero di dardi.</i></p></li>

		<li><p><b>Donec eris</b> felix, multos numerabis amicos. (Ov.) <i>Finché (= per tutto il tempo che) sarai fortunato, potrai contare molti amici.</i></p></li>

		<li><p><b>Quoad potuit</b>, fortissime restĭtit. (Caes.) <i>Finché (= per tutto il tempo che) poté, resistette accanitissimamente.</i></p></li>
	</ul>
</li>

	<li><p><i><b>Dum, quoad</b></i> e <i><b>donec</b></i>, nel significato di: <b>«fino al momento che (non)», «finché (non)»</b>, esprimono la successione immediata dell’azione della dipendente temporale rispetto all’azione durativa della reggente. Sono solitamente seguite dall’<b>indicativo perfetto</b> in rapporto a un tempo storico nella principale, dal futuro anteriore in rapporto a un futuro semplice nella principale. Talvolta possono essere seguite dal <b>congiuntivo presente, imperfetto</b> o <b>piuccheperfetto</b> se all’idea di tempo è unita una sfumatura di intenzionalità, di possibilità, di attesa.</p>

	<ul>
		<li><p>Epaminondas ferrum in corpore usque eo retinuit, <b>quoad renuntiatum est</b> vicisse Boeotios. (Nep.) <i>Epaminonda trattenne la punta della freccia nel corpo finché non gli fu annunciato che i Beoti avevano vinto.</i></p></li>

		<li><p>Haud desĭnam, <b>donec perfecĕro</b> hoc. (Ter.) <i>Non desisterò, finché non avrò portato a termine questa cosa.</i></p></li>
		
		<li><p>Expecta, amabo te, <b>dum</b> Atticum <b>conveniam</b>. (Cic.) <i>Aspetta, ti prego, finché io non mi incontri con Attico.</i></p></li>

		<li><p>Lupus observavit, <b>dum dormitarent</b> canes. (Plaut.) <i>Il lupo stette a osservare, finché non dormissero i cani.</i></p></li>

		<li><p>Ipse interea, <b>quoad</b> munita hiberna <b>cognovisset</b>, in Gallia morari constituit. (Caes.) <i>Egli frattanto decise di trattenersi nella Gallia, finché non avesse visto fortificato l’accampamento invernale.</i></p></li>
	</ul>
</li>
</ul>

<h4>OSSERVAZIONI</h4>

<ol>
	<li><p>Quando nella proposizione principale c’è il verbo <i><b>exspecto</b></i>, proprio per il significato di “attesa” del verbo, la subordinata temporale ha sempre il congiuntivo. Es.: <i>Caesar, <b>dum</b> reliquae naves eo <b>convenirent</b>, in ancoris exspectavit</i>. (Caes.) «Cesare aspettò all’ancora, finché non si riunissero là le altre navi».</p></li>
	
	<li><p>Per dum col congiuntivo nel significato di «purché», «pur di», v. par. 45.5.5 e p. 467. 45.4.3</p></li>
</ol>

<h2>Proposizioni temporali introdotte da <i>antequam, priusquam</i></h2>

<p>Le congiunzioni <i><b>antequam</b></i> e <i><b>priusquam</b></i> («prima che», «prima di»), che si possono trovare anche scomposte in <i><b>ante... quam, prius... quam</b></i>, introducono delle proposizioni temporali la cui azione è successiva a quella della reggente.</p>

<p>Possono essere seguite sia dall’<b>indicativo</b>, sia dal <b>congiuntivo eventuale</b>.</p>

<ul>
	<li><p>Se nella reggente c’è un presente o un futuro, nella temporale si avrà l’<b>indicativo</b> presente in riferimento a un fatto reale, il <b>congiuntivo presente</b> in riferimento a un fatto possibile, eventuale; si avrà invece un <b>futuro anteriore</b> in rapporto a un futuro semplice, se l’azione della temporale è già compiuta e anteriore rispetto a quella della reggente.</p>
	
	<ul>
	<li><p>Ea <b>ante</b> effĭcit paene quam cogitat. (Cic.) <i>Compie quelle cose quasi prima di pensarle.</i></p></li>

	<li><p><b>Antequam</b> ad sententiam <b>redeo</b>, de me pauca dicam. (Cic.) <i>Prima di tornare (prima che io torni) all’argomento, dirò poche cose di me.</i></p></li>
	
	<li><p><b>Ante</b> videmus fulgurationem <b>quam</b> sonum <b>audiamus</b>. (Sen.) <i>Vediamo il lampo prima di sentire (che possiamo sentire) il fragore del tuono.</i></p></li>
	
	<li><p>(A magnitudine doloris) me brevitas temporis vindicabit <b>ante</b> paene, <b>quam venĕrit</b>. (Cic.) <i>Dall’intensità del dolore la sua breve durata mi libererà, quasi pima ancora che sia giunto.</i></p></li>
	</ul>
</li>

<li><p>Se nella reggente c’è un passato, nella temporale si avrà l’<b>indicativo perfetto</b> per indicare la circostanza di tempo in cui l’azione si è effettivamente svolta, il <b>congiuntivo imperfetto</b> e talvolta <b>piuccheperfetto</b> quando il fatto viene presentato come possibile o eventuale in riferimento al passato.</p>

<ul>
	<li><p><b>Priusquam</b> hinc <b>abiit</b>, quindĕcim minas dedĕrat. (Plaut.) <i>Prima di andarsene (che se ne andasse) di qui aveva dato quindici mine.</i></p></li>

	<li><p><b>Priusquam comprehenderetur</b>, gladio se transfixit. (Liv.) <i>Prima di essere catturato (= per non essere catturato prima), si trafisse con la spada.</i></p></li>

	<li><p><b>Antequam</b> de meo adventu audire <b>potuissent</b>, in Macedoniam perrexi. (Cic.) <i>Prima che avessero potuto aver notizie del mio arrivo, mi diressi in Macedonia.</i></p></li>
</ul>
</li>

</ul>

<h4>OSSERVAZIONE</h4>

<p>Quando il soggetto di una temporale introdotta da antequam o priusquam è indeterminato si usa il congiuntivo. Es.: <i><b>Prius quam incipias</b> consulto opus est</i>. (Sall.) «Prima di cominciare (prima che tu, prima che si cominci), è necessario riflettere».</p>

<h2>Proposizioni temporali introdotte da <i>ut, ut primum, cum primum, ubi, ubi primum, simul ac, simul atque, statim ut</i></h2>

<p>Le congiunzioni <i><b>ut, ut primum, cum primum, ubi, ubi primum, simul ac, simul atque, statim ut</b></i> («appena che», «non appena», «tosto che», «come») introducono proposizioni temporali la cui azione è coincidente o immediatamente precedente rispetto all’azione della reggente; queste congiunzioni hanno dopo di sé i vari tempi dell’indicativo, secondo le norme della contemporaneità o dell’anteriorità.</p>

<ul>
	<li><p>Mihi plaudo ipse domi, <b>simul ac</b> nummos <b>contemplor</b> in arca. (Hor.) <i>Mi applaudo da me stesso a casa, non appena contemplo i quattrini nella cassaforte.</i></p></li>
	
	<li><p>Quem <b>ubi vidi</b>, vim lacrimarum profudi. (Cic.) <i>Non appena lo vidi, versai un fiume di lacrime.</i></p></li>
	
	<li><p><b>Ut</b> quaeque parata <b>erat</b>, exiit navis. (Liv.) <i>Ciascuna nave uscì non appena era pronta</i>.</p></li>
	
	<li><p><b>Simul atque natum</b> animal <b>est</b>, gaudet voluptate et eam appĕtit ut bonum, aspernatur dolorem ut malum. (Cic.) <i>Appena nasce, un essere animato gode del piacere e lo desidera come bene, respinge il dolore come male.</i></p></li>
</ul>

<ul>
	<li><p><b>Cum primum</b> aliquid <b>audiĕro</b>, faciam te certiorem. (Cic.) <i>Non appena saprò qualcosa, ti informerò.</i></p></li>

	<li><p>Polypi, <b>ubi</b> quid <b>tetigerunt</b>, tenent. (Plaut.) <i>I polipi, appena toccano qualche cosa, la tengono stretta.</i></p></li>
</ul>

<h2>Proposizioni temporali introdotte da <i>postquam</i></h2>

<p>La congiunzione <i><b>postquam</b></i> (o <i><b>posteāquam</b></i> e <i><b>post quam, postea quam</b></i>), «dopo che», «da quando», «quando», introduce una proposizione temporale che esprime un’azione precedente al fatto espresso dalla reggente. Il modo impiegato è l’indicativo, quanto all’uso dei tempi si avrà:</p>

<ul>

<li><p>il <b>perfetto</b> o, raramente, il <b>presente storico</b> in relazione a un tempo storico nella reggente, per esprimere un’azione immediatamente precedente a quella della reggente;</p>

	<li><p>Eo <b>postquam</b> Caesar <b>pervēnit</b>, obsĭdes, arma poposcit. (Caes.) <i>Dopo che Cesare fu giunto là, chiese gli ostaggi e le armi.</i></p></li>

	<li><p><b>Postquam</b> murum arietibus feriri <b>vident</b>, aurum atque argentum domum regiam comportant. (Sall.) <i>Quando vedono che il muro viene colpito dagli arieti, accumulano nella reggia l’oro e l’argento.</i></p></li>
</li>

<li><p>il <b>piuccheperfetto</b> per mettere in rilievo che tra l’azione della reggente (al perfetto) e quella della temporale intercorre un certo lasso di tempo, specialmente se questo è determinato;</p>

<ul>
	<li><p>P. Africanus, <b>posteāquam</b> bis consul et censor <b>fuĕrat</b>, L. Cottam in iudicium vocavit. (Cic.) <i>Publio l’Africano, dopo che era stato due volte console e censore, citò in tribunale Lucio Cotta.</i></p></li>
	
	<li><p>Undecimo die <b>postquam</b> a te <b>discessĕram</b>, hoc litterularum exaravi. (Cic.) <i>Dopo dieci giorni che sono partito da te, ti scrivo questa letterina (stile epistolare).</i></p></li>
</ul>
</li>

<li><p>il <b>presente</b>, per esprimere un’azione che dura ancora nel presente;</p>

	<ul>
		<li><p>Plane relegatus mihi videor, <b>posteāquam</b> in Formiano <b>sum</b>. (Cic.) <i>Mi sembra di essere relegato, da quando mi trovo nella mia villa di Formia.</i></p></li>
	</ul>

</li>

<li><p>l’<b>imperfetto</b>, per esprimere azione durativa nel passato e in espressioni con valore anche causale.

	<ul>
		<li><p><b>Postquam</b> non modo hordeum pabulumque sed etiam frons ex arboribus <b>deficiebat</b>, conandum sibi aliquid Pompeius de eruptione existimavit. (Caes.) <i>Quando vennero a mancare non solo l’orzo e il foraggio, ma anche le foglie degli alberi, Pompeo ritenne di dover tentare una sortita.</i></p></li>

	<li><p>Labienus, <b>postquam</b> neque aggĕres neque fossae vim hostium sustinēre <b>potĕrant</b>, Caesarem per nuntios facit certiorem. (Caes.) <i>Labieno, poiché né i terrapieni né le fosse potevano sostenere l’impeto dei nemici, informò Cesare per mezzo di messaggeri.</i></p></li>
	</ul>

<h4>OSSERVAZIONE</h4>

<p><i>Postquam</i> può avere anche il <b>congiuntivo piuccheperfetto</b>, quando esprime <b>valore causale</b>. Es.: <i><b>Postquam</b> filium humiliorem fortuna sua locum obtinentem conspexisset, non sustinuit infra se collocatum intuēri</i>. (Val. Max.) «Quando (= poiché) vide che il figlio occupava un posto inferiore alla sua condizione, non sopportò di vederlo collocato al di sotto di lui».</p>
			
<section>
<a href="proposizioni_consecutive.html">&#171; Proposizioni consecutive</a>
<a href="index.html">Index</a>
<a href="proposizioni_condizionali.html">Proposizioni condizionali: il periodo ipotetico &#187;</a>
</section>

</div>

</body>
</html>
