<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Davide contro Golia"/>
    <title>Davide contro Golia</title>
    <link rel="stylesheet" type="text/css" href="../../../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul> 
</nav>
      
<div class="content">

<h1>Davide contro Golia</h1>

<p>La storia del pastorello Davide che, armato di una semplice fionda, uccide Golia, il temibile gigante dei Filistei in guerra con il popolo di Israele, è uno degli episodi più famosi della Bibbia, Primo libro di Samuele. Simbolo della fede e del coraggio che trionfano sulla bruta violenza, la vicenda ha ispirato numerosi capolavori artistici.</p>

<p>La storia di Davide e Golia è narrata nella Bibbia. Si svolge intorno al 1000 a.C. e ha come sfondo la guerra tra i Filistei e il popolo di Israele guidato dal re Saul. È un momento critico per gli Ebrei: l'esercito dei Filistei sembra avere la meglio grazie alla presenza tra le sue schiere del terribile gigante Golia, alto tre metri, armato di una corazza di quaranta chili e di una lancia con una punta del peso di cinque chili. Ogni giorno, da quaranta giorni, Golia lancia una sfida: sarà un duello tra lui e un campione dell'esercito nemico a decidere le sorti della guerra. Ma nessuno osa accettare. È a questo punto che entra in scena Davide. Troppo giovane per andare a combattere nell'esercito di Saul, il fanciullo ha l'incarico di pascolare le greggi del padre. Un giorno questi lo manda dai fratelli maggiori che combattono nell'esercito di Saul. Ed ecco che dalla schiera dei Filistei si fa avanti Golia e ripete la sua sfida provocante. Mentre gli altri fuggono terrorizzati, Davide chiede chi sia mai quel filisteo che osa sfidare con disprezzo le schiere del popolo di Dio. Venuto a conoscenza dell'audacia del fanciullo, il re Saul lo manda a chiamare. Davide si offre di andare a combattere contro Golia, e per convincere il sovrano del proprio valore gli narra come, pascolando le greggi del padre, spesso ha dovuto affrontare e uccidere orsi e leoni. Così come Dio l'aveva salvato in quelle occasioni, lo avrebbe protetto anche da Golia. Colpito dall'audacia del giovanetto, Saul gli dà un elmo di bronzo, una corazza e una spada. Ma Davide, impacciato dalle armi alle quali non è abituato, le depone e sceglie da un torrente cinque sassi ben lisci; poi, con la fionda in mano, si fa incontro a Golia e lo incita spavaldo a misurarsi con lui. Anticipando il gigante tira fuori fulmineo un sasso dalla bisaccia e lo scaglia con forza contro la fronte di Golia, che stramazza al suolo. Infine corre accanto al filisteo, gli sfila la spada dal fianco e lo uccide, tagliandogli la testa. Il capo mozzato di Golia sarà portato in trionfo a Gerusalemme. Il più forte, come spiega sant'Agostino commentando l'episodio biblico, si è dimostrato il pastorello, perché è andato incontro a Golia confidando non in sé ma in Dio, armato non di ferro ma dalla propria fede.</p>

<h3>Davide e Golia nella visione di tre sommi artisti</h3>

<p>L'episodio di Davide e Golia è stato raffigurato da innumerevoli pittori e scultori, affascinati soprattutto dalla figura dell'audace fanciullo che armato di sola fionda affronta il temibile gigante. "Giovane, biondo e di bell'aspetto", ce lo descrive la Bibbia. E come uno spavaldo adolescente di straordinaria grazia e avvenenza lo raffigura lo scultore fiorentino Donatello in una celeberrima statua in bronzo. Realizzata intorno al 1430, la statua fece scalpore in quanto per la prima volta dopo l'età greco-romana veniva presentata una figura umana completamente nuda. Anche in quella che è forse la più famosa statua della storia dell'arte, il monumentale Davide scolpito da Michelangelo all'inizio del Cinquecento, la figura del fanciullo diventa una esaltazione della bellezza e della forza virili. Davide è ritratto qui nel momento di vibrante attesa che precede lo scontro. Caravaggio invece, in una delle sue ultime, sconvolgenti interpretazioni dell'episodio biblico dipinta nel 1606, pone in primo piano la testa mozzata e il viso stravolto dal dolore di Golia, al quale il pittore presta le sue fattezze (è infatti quasi certo che si tratta di un autoritratto). La sofferenza dello sconfitto si riverbera anche sul volto tormentato di Davide, ben diverso in questa raffigurazione dall'adolescente spavaldo e trionfante immortalato da Donatello e da Michelangelo.</p>

<table>
<tbody><tr><td width="50%"><strong>1</strong>
I Filistei radunarono di nuovo l'esercito per la guerra e si ammassarono a Soco di Giuda e si accamparono tra Soco e Azeka, a Efes-Dammìm.</td><td width="50%"><strong>1</strong> Congregantes autem Philisthiim agmina sua in prælium, convenerunt in Socho Judæ : et castrametati sunt inter Socho et Azeca in finibus Dommim.</td></tr><tr><td width="50%"><strong>2</strong> Anche Saul e gli Israeliti si radunarono e si accamparono nella valle del Terebinto e si schierarono a battaglia di fronte ai Filistei.</td><td width="50%"><strong>2</strong> Porro Saul et filii Israël congregati venerunt in Vallem terebinthi, et direxerunt aciem ad pugnandum contra Philisthiim.</td></tr><tr><td width="50%"><strong>3</strong> I Filistei stavano sul monte da una parte e Israele sul monte dall'altra parte e in mezzo c'era la valle.<br></td><td width="50%"><strong>3</strong> Et Philisthiim stabant super montem ex parte hac, et Israël stabat supra montem ex altera parte : vallisque erat inter eos.</td></tr><tr><td width="50%"><strong>4</strong> Dall'accampamento dei Filistei uscì un campione, chiamato Golia, di Gat; era alto sei cubiti e un palmo.</td><td width="50%"><strong>4</strong> Et egressus est vir spurius de castris Philisthinorum nomine Goliath, de Geth, altitudinis sex cubitorum et palmi :</td></tr><tr><td width="50%"><strong>5</strong> Aveva in testa un elmo di bronzo ed era rivestito di una corazza a piastre, il cui peso era di cinquemila sicli di bronzo.</td><td width="50%"><strong>5</strong> et cassis ærea super caput ejus, et lorica squamata induebatur. Porro pondus loricæ ejus, quinque millia siclorum æris erat :</td></tr><tr><td width="50%"><strong>6</strong> Portava alle gambe schinieri di bronzo e un giavellotto di bronzo tra le spalle.</td><td width="50%"><strong>6</strong> et ocreas æreas habebat in cruribus, et clypeus æreus tegebat humeros ejus.</td></tr><tr><td width="50%"><strong>7</strong> L'asta della sua lancia era come un subbio di tessitori e la lama dell'asta pesava seicento sicli di ferro; davanti a lui avanzava il suo scudiero.</td><td width="50%"><strong>7</strong> Hastile autem hastæ ejus erat quasi liciatorium texentium : ipsum autem ferrum hastæ ejus sexcentos siclos habebat ferri : et armiger ejus antecedebat eum.</td></tr><tr><td width="50%"><strong>8</strong> Egli si fermò davanti alle schiere d'Israele e gridò loro: "Perché siete usciti e vi siete schierati a battaglia? Non sono io Filisteo e voi servi di Saul? Scegliete un uomo tra di voi che scenda contro di me.</td><td width="50%"><strong>8</strong> Stansque clamabat adversum phalangas Israël, et dicebat eis : Quare venistis parati ad prælium ? numquid ego non sum Philisthæus, et vos servi Saul ? eligite ex vobis virum, et descendat ad singulare certamen.</td></tr><tr><td width="50%"><strong>9</strong> Se sarà capace di combattere con me e mi abbatterà, noi saremo vostri schiavi. Se invece prevarrò io su di lui e lo abbatterò, sarete voi nostri schiavi e sarete soggetti a noi".</td><td width="50%"><strong>9</strong> Si quiverit pugnare mecum, et percusserit me, erimus vobis servi : si autem ego prævaluero, et percussero eum, vos servi eritis, et servietis nobis.</td></tr><tr><td width="50%"><strong>10</strong> Il Filisteo aggiungeva: "Io ho lanciato oggi una sfida alle schiere d'Israele. Datemi un uomo e combatteremo insieme".</td><td width="50%"><strong>10</strong> Et aiebat Philisthæus : Ego exprobravi agminibus Israël hodie : date mihi virum, et ineat mecum singulare certamen.</td></tr><tr><td width="50%"><strong>11</strong> Saul e tutto Israele udirono le parole del Filisteo; ne rimasero colpiti ed ebbero grande paura.<br></td><td width="50%"><strong>11</strong> Audiens autem Saul et omnes Israëlitæ sermones Philisthæi hujuscemodi, stupebant, et metuebant nimis.<br></td></tr><tr><td width="50%"><strong>12</strong> Davide era figlio di un Efratita da Betlemme di Giuda chiamato Iesse, che aveva otto figli. Al tempo di Saul, quest'uomo era anziano e avanti negli anni.</td><td width="50%"><strong>12</strong> David autem erat filius viri Ephrathæi, de quo supra dictum est, de Bethlehem Juda, cui nomen erat Isai, qui habebat octo filios, et erat vir in diebus Saul senex, et grandævus inter viros.</td></tr><tr><td width="50%"><strong>13</strong> I tre figli maggiori di Iesse erano andati con Saul in guerra. Di questi tre figli, che erano andati in guerra, il maggiore si chiamava Eliab, il secondo Abìnadab, il terzo Samma.</td><td width="50%"><strong>13</strong> Abierunt autem tres filii ejus majores post Saul in prælium : et nomina trium filiorum ejus qui perrexerunt ad bellum, Eliab primogenitus, et secundus Abinadab, tertiusque Samma.</td></tr><tr><td width="50%"><strong>14</strong> Davide era ancor giovane quando i tre maggiori erano partiti dietro Saul.</td><td width="50%"><strong>14</strong> David autem erat minimus. Tribus ergo majoribus secutis Saulem,</td></tr><tr><td width="50%"><strong>15</strong> Egli andava e veniva dal seguito di Saul e badava al gregge di suo padre in Betlemme.<br></td><td width="50%"><strong>15</strong> abiit David, et reversus est a Saul ut pasceret gregem patris sui in Bethlehem.</td></tr><tr><td width="50%"><strong>16</strong> Il Filisteo avanzava mattina e sera; continuò per quaranta giorni a presentarsi.</td><td width="50%"><strong>16</strong> Procedebat vero Philisthæus mane et vespere, et stabat quadraginta diebus.</td></tr><tr><td width="50%"><strong>17</strong> Ora Iesse disse a Davide suo figlio: "Prendi su per i tuoi fratelli questa misura di grano tostato e questi dieci pani e portali in fretta ai tuoi fratelli nell'accampamento.</td><td width="50%"><strong>17</strong> Dixit autem Isai ad David filium suum : Accipe fratribus tuis ephi polentæ, et decem panes istos, et curre in castra ad fratres tuos,</td></tr><tr><td width="50%"><strong>18</strong> Al capo di migliaia porterai invece queste dieci forme di cacio. Informati della salute dei tuoi fratelli e prendi la loro paga.</td><td width="50%"><strong>18</strong> et decem formellas casei has deferes ad tribunum : et fratres tuos visitabis, si recte agant : et cum quibus ordinati sunt, disce.</td></tr><tr><td width="50%"><strong>19</strong> Saul con essi e tutto l'esercito di Israele sono nella valle del Terebinto a combattere contro i Filistei".</td><td width="50%"><strong>19</strong> Saul autem, et illi, et omnes filii Israël, in Valle terebinthi pugnabant adversum Philisthiim.</td></tr><tr><td width="50%"><strong>20</strong> Davide si alzò di buon mattino: lasciò il gregge alla cura di un guardiano, prese la roba e partì come gli aveva ordinato Iesse. Arrivò all'accampamento quando le truppe uscivano per schierarsi e lanciavano il grido di guerra.</td><td width="50%"><strong>20</strong> Surrexit itaque David mane, et commendavit gregem custodi : et onustus abiit, sicut præceperat ei Isai. Et venit ad locum Magala, et ad exercitum, qui egressus ad pugnam vociferatus erat in certamine.</td></tr><tr><td width="50%"><strong>21</strong> Si disposero in ordine Israele e i Filistei: schiera contro schiera.</td><td width="50%"><strong>21</strong> Direxerat enim aciem Israël, sed et Philisthiim ex adverso fuerant præparati.</td></tr><tr><td width="50%"><strong>22</strong> Davide si tolse il fardello e l'affidò al custode dei bagagli, poi corse tra le file e domandò ai suoi fratelli se stavano bene.</td><td width="50%"><strong>22</strong> Derelinquens ergo David vasa quæ attulerat sub manu custodis ad sarcinas, cucurrit ad locum certaminis, et interrogabat si omnia recte agerentur erga fratres suos.</td></tr><tr><td width="50%"><strong>23</strong> Mentre egli parlava con loro, ecco il campione, chiamato Golia, il Filisteo di Gat, uscì dalle schiere filistee e tornò a dire le sue solite parole e Davide le intese.</td><td width="50%"><strong>23</strong> Cumque adhuc ille loqueretur eis, apparuit vir ille spurius ascendens, Goliath nomine, Philisthæus de Geth, de castris Philisthinorum : et loquente eo hæc eadem verba audivit David.</td></tr><tr><td width="50%"><strong>24</strong> Tutti gli Israeliti, quando lo videro, fuggirono davanti a lui ed ebbero grande paura.<br></td><td width="50%"><strong>24</strong> Omnes autem Israëlitæ, cum vidissent virum, fugerunt a facie ejus, timentes eum valde.<br></td></tr><tr><td width="50%"><strong>25</strong> Ora un Israelita disse: "Vedete quest'uomo che avanza? Viene a sfidare Israele. Chiunque lo abbatterà, il re lo colmerà di ricchezze, gli darà in moglie sua figlia ed esenterà la casa di suo padre da ogni gravame in Israele".</td><td width="50%"><strong>25</strong> Et dixit unus quispiam de Israël : Num vidistis virum hunc, qui ascendit ? ad exprobrandum enim Israëli ascendit. Virum ergo qui percusserit eum, ditabit rex divitiis magnis, et filiam suam dabit ei, et domum patris ejus faciet absque tributo in Israël.</td></tr><tr><td width="50%"><strong>26</strong> Davide domandava agli uomini che stavano attorno a lui: "Che faranno dunque all'uomo che eliminerà questo Filisteo e farà cessare la vergogna da Israele? E chi è mai questo Filisteo non circonciso per insultare le schiere del Dio vivente?".</td><td width="50%"><strong>26</strong> Et ait David ad viros qui stabant secum, dicens : Quid dabitur viro qui percusserit Philisthæum hunc, et tulerit opprobrium de Israël ? quis enim est hic Philisthæus incircumcisus, qui exprobravit acies Dei viventis ?</td></tr><tr><td width="50%"><strong>27</strong> Tutti gli rispondevano la stessa cosa: "Così e così si farà all'uomo che lo eliminerà".</td><td width="50%"><strong>27</strong> Referebat autem ei populus eumdem sermonem, dicens : Hæc dabuntur viro qui percusserit eum.</td></tr><tr><td width="50%"><strong>28</strong> Lo sentì Eliab, suo fratello maggiore, mentre parlava con gli uomini, ed Eliab si irritò con Davide e gli disse: "Ma perché sei venuto giù e a chi hai lasciato quelle poche pecore nel deserto? Io conosco la tua boria e la malizia del tuo cuore: tu sei venuto per vedere la battaglia".</td><td width="50%"><strong>28</strong> Quod cum audisset Eliab frater ejus major, loquente eo cum aliis, iratus est contra David, et ait : Quare venisti, et quare dereliquisti pauculas oves illas in deserto ? Ego novi superbiam tuam, et nequitiam cordis tui : quia ut videres prælium, descendisti.</td></tr><tr><td width="50%"><strong>29</strong> Davide rispose: "Che ho dunque fatto? Non si può fare una domanda?".</td><td width="50%"><strong>29</strong> Et dixit David : Quid feci ? numquid non verbum est ?</td></tr><tr><td width="50%"><strong>30</strong> Si allontanò da lui, si rivolse a un altro e fece la stessa domanda e tutti gli diedero la stessa risposta.<br></td><td width="50%"><strong>30</strong> Et declinavit paululum ab eo ad alium : dixitque eumdem sermonem. Et respondit ei populus verbum sicut prius.<br></td></tr><tr><td width="50%"><strong>31</strong> Sentendo le domande che faceva Davide, pensarono di riferirle a Saul e questi lo fece venire a sé.<br></td><td width="50%"><strong>31</strong> Audita sunt autem verba quæ locutus est David, et annuntiata in conspectu Saul.</td></tr><tr><td width="50%"><strong>32</strong> Davide disse a Saul: "Nessuno si perda d'animo a causa di costui. Il tuo servo andrà a combattere con questo Filisteo".</td><td width="50%"><strong>32</strong> Ad quem cum fuisset adductus, locutus est ei : Non concidat cor cujusquam in eo : ego servus tuus vadam, et pugnabo adversus Philisthæum.</td></tr><tr><td width="50%"><strong>33</strong> Saul rispose a Davide: "Tu non puoi andare contro questo Filisteo a batterti con lui: tu sei un ragazzo e costui è uomo d'armi fin dalla sua giovinezza".</td><td width="50%"><strong>33</strong> Et ait Saul ad David : Non vales resistere Philisthæo isti, nec pugnare adversus eum, quia puer es : hic autem vir bellator est ab adolescentia sua.</td></tr><tr><td width="50%"><strong>34</strong> Ma Davide disse a Saul: "Il tuo servo custodiva il gregge di suo padre e veniva talvolta un leone o un orso a portar via una pecora dal gregge.</td><td width="50%"><strong>34</strong> Dixitque David ad Saul : Pascebat servus tuus patris sui gregem, et veniebat leo vel ursus, et tollebat arietem de medio gregis :</td></tr><tr><td width="50%"><strong>35</strong> Allora lo inseguivo, lo abbattevo e strappavo la preda dalla sua bocca. Se si rivoltava contro di me, l'afferravo per le mascelle, l'abbattevo e lo uccidevo.</td><td width="50%"><strong>35</strong> et persequebar eos, et percutiebam, eruebamque de ore eorum : et illi consurgebant adversum me, et apprehendebam mentum eorum, et suffocabam, interficiebamque eos.</td></tr><tr><td width="50%"><strong>36</strong> Il tuo servo ha abbattuto il leone e l'orso. Codesto Filisteo non circonciso farà la stessa fine di quelli, perché ha insultato le schiere del Dio vivente".</td><td width="50%"><strong>36</strong> Nam et leonem et ursum interfeci ego servus tuus : erit igitur et Philisthæus hic incircumcisus quasi unus ex eis. Nunc vadam, et auferam opprobrium populi : quoniam quis est iste Philisthæus incircumcisus, qui ausus est maledicere exercitui Dei viventis ?</td></tr><tr><td width="50%"><strong>37</strong> Davide aggiunse: "Il Signore che mi ha liberato dalle unghie del leone e dalle unghie dell'orso, mi libererà anche dalle mani di questo Filisteo". Saul rispose a Davide: "Ebbene va' e il Signore sia con te".</td><td width="50%"><strong>37</strong> Et ait David : Dominus qui eripuit me de manu leonis, et de manu ursi, ipse me liberabit de manu Philisthæi hujus. Dixit autem Saul ad David : Vade, et Dominus tecum sit.</td></tr><tr><td width="50%"><strong>38</strong> Saul rivestì Davide della sua armatura, gli mise in capo un elmo di bronzo e gli fece indossare la corazza.</td><td width="50%"><strong>38</strong> Et induit Saul David vestimentis suis, et imposuit galeam æream super caput ejus, et vestivit eum lorica.</td></tr><tr><td width="50%"><strong>39</strong> Poi Davide cinse la spada di lui sopra l'armatura, ma cercò invano di camminare, perché non aveva mai provato. Allora Davide disse a Saul: "Non posso camminare con tutto questo, perché non sono abituato". E Davide se ne liberò.<br></td><td width="50%"><strong>39</strong> Accinctus ergo David gladio ejus super vestem suam, cœpit tentare si armatus posset incedere : non enim habebat consuetudinem. Dixitque David ad Saul : Non possum sic incedere, quia non usum habeo.<br> Et deposuit ea,</td></tr><tr><td width="50%"><strong>40</strong> Poi prese in mano il suo bastone, si scelse cinque ciottoli lisci dal torrente e li pose nel suo sacco da pastore che gli serviva da bisaccia; prese ancora in mano la fionda e mosse verso il Filisteo.<br></td><td width="50%"><strong>40</strong> et tulit baculum suum, quem semper habebat in manibus : et elegit sibi quinque limpidissimos lapides de torrente, et misit eos in peram pastoralem quam habebat secum, et fundam manu tulit : et processit adversum Philisthæum.</td></tr><tr><td width="50%"><strong>41</strong> Il Filisteo avanzava passo passo, avvicinandosi a Davide, mentre il suo scudiero lo precedeva.</td><td width="50%"><strong>41</strong> Ibat autem Philisthæus incedens, et appropinquans adversum David, et armiger ejus ante eum.</td></tr><tr><td width="50%"><strong>42</strong> Il Filisteo scrutava Davide e, quando lo vide bene, ne ebbe disprezzo, perché era un ragazzo, fulvo di capelli e di bell'aspetto.</td><td width="50%"><strong>42</strong> Cumque inspexisset Philisthæus, et vidisset David, despexit eum. Erat enim adolescens, rufus, et pulcher aspectu.</td></tr><tr><td width="50%"><strong>43</strong> Il Filisteo gridò verso Davide: "Sono io forse un cane, perché tu venga a me con un bastone?". E quel Filisteo maledisse Davide in nome dei suoi dèi.</td><td width="50%"><strong>43</strong> Et dixit Philisthæus ad David : Numquid ego canis sum, quod tu venis ad me cum baculo ? Et maledixit Philisthæus David in diis suis :</td></tr><tr><td width="50%"><strong>44</strong> Poi il Filisteo gridò a Davide: "Fatti avanti e darò le tue carni agli uccelli del cielo e alle bestie selvatiche".</td><td width="50%"><strong>44</strong> dixitque ad David : Veni ad me, et dabo carnes tuas volatilibus cæli et bestiis terræ.</td></tr><tr><td width="50%"><strong>45</strong> Davide rispose al Filisteo: "Tu vieni a me con la spada, con la lancia e con l'asta. Io vengo a te nel nome del Signore degli eserciti, Dio delle schiere d'Israele, che tu hai insultato.</td><td width="50%"><strong>45</strong> Dixit autem David ad Philisthæum : Tu venis ad me cum gladio, et hasta, et clypeo : ego autem venio ad te in nomine Domini exercituum, Dei agminum Israël quibus exprobrasti</td></tr><tr><td width="50%"><strong>46</strong> In questo stesso giorno, il Signore ti farà cadere nelle mie mani. Io ti abbatterò e staccherò la testa dal tuo corpo e getterò i cadaveri dell'esercito filisteo agli uccelli del cielo e alle bestie selvatiche; tutta la terra saprà che vi è un Dio in Israele.</td><td width="50%"><strong>46</strong> hodie, et dabit te Dominus in manu mea, et percutiam te, et auferam caput tuum a te : et dabo cadavera castrorum Philisthiim hodie volatilibus cæli, et bestiis terræ, ut sciat omnis terra quia est Deus in Israël,</td></tr><tr><td width="50%"><strong>47</strong> Tutta questa moltitudine saprà che il Signore non salva per mezzo della spada o della lancia, perché il Signore è arbitro della lotta e vi metterà certo nelle nostre mani".</td><td width="50%"><strong>47</strong> et noverit universa ecclesia hæc, quia non in gladio nec in hasta salvat Dominus : ipsius enim est bellum, et tradet vos in manus nostras.</td></tr><tr><td width="50%"><strong>48</strong> Appena il Filisteo si mosse avvicinandosi incontro a Davide, questi corse prontamente al luogo del combattimento incontro al Filisteo.</td><td width="50%"><strong>48</strong> Cum ergo surrexisset Philisthæus, et veniret, et appropinquaret contra David, festinavit David et cucurrit ad pugnam ex adverso Philisthæi.</td></tr><tr><td width="50%"><strong>49</strong> Davide cacciò la mano nella bisaccia, ne trasse una pietra, la lanciò con la fionda e colpì il Filisteo in fronte. La pietra s'infisse nella fronte di lui che cadde con la faccia a terra.</td><td width="50%"><strong>49</strong> Et misit manum suam in peram, tulitque unum lapidem, et funda jecit, et circumducens percussit Philisthæum in fronte : et infixus est lapis in fronte ejus, et cecidit in faciem suam super terram.</td></tr><tr><td width="50%"><strong>50</strong> Così Davide ebbe il sopravvento sul Filisteo con la fionda e con la pietra e lo colpì e uccise, benché Davide non avesse spada.</td><td width="50%"><strong>50</strong> Prævaluitque David adversum Philisthæum in funda et lapide, percussumque Philisthæum interfecit. Cumque gladium non haberet in manu David,</td></tr><tr><td width="50%"><strong>51</strong> Davide fece un salto e fu sopra il Filisteo, prese la sua spada, la sguainò e lo uccise, poi con quella gli tagliò la testa. I Filistei videro che il loro eroe era morto e si diedero alla fuga.<br></td><td width="50%"><strong>51</strong> cucurrit, et stetit super Philisthæum, et tulit gladium ejus, et eduxit eum de vagina sua : et interfecit eum, præciditque caput ejus. Videntes autem Philisthiim quod mortuus esset fortissimus eorum, fugerunt.</td></tr><tr><td width="50%"><strong>52</strong> Si levarono allora gli uomini d'Israele e di Giuda alzando il grido di guerra e inseguirono i Filistei fin presso Gat e fino alle porte di Ekron. I Filistei caddero e lasciarono i loro cadaveri lungo la via fino a Saaràim, fino a Gat e fino ad Ekron.</td><td width="50%"><strong>52</strong> Et consurgentes viri Israël et Juda vociferati sunt, et persecuti sunt Philisthæos usque dum venirent in vallem, et usque ad portas Accaron : cecideruntque vulnerati de Philisthiim in via Saraim, et usque ad Geth, et usque ad Accaron.</td></tr><tr><td width="50%"><strong>53</strong> Quando gli Israeliti furono di ritorno dall'inseguimento dei Filistei, saccheggiarono il loro campo.</td><td width="50%"><strong>53</strong> Et revertentes filii Israël postquam persecuti fuerant Philisthæos, invaserunt castra eorum.</td></tr><tr><td width="50%"><strong>54</strong> Davide prese la testa del Filisteo e la portò a Gerusalemme. Le armi di lui invece le pose nella sua tenda.<br></td><td width="50%"><strong>54</strong> Assumens autem David caput Philisthæi, attulit illud in Jerusalem : arma vero ejus posuit in tabernaculo suo.<br></td></tr><tr><td width="50%"><strong>55</strong> Saul, mentre guardava Davide uscire incontro al Filisteo, aveva chiesto ad Abner capo delle milizie: "Abner, di chi è figlio questo giovane?". Rispose Abner: "Per la tua vita, o re, non lo so".</td><td width="50%"><strong>55</strong> Eo autem tempore quo viderat Saul David egredientem contra Philisthæum, ait ad Abner principem militiæ : De qua stirpe descendit hic adolescens, Abner ? Dixitque Abner : Vivit anima tua, rex, si novi.</td></tr><tr><td width="50%"><strong>56</strong> Il re soggiunse: "Chiedi tu di chi sia figlio quel giovinetto".</td><td width="50%"><strong>56</strong> Et ait rex : Interroga tu, cujus filius sit iste puer.</td></tr><tr><td width="50%"><strong>57</strong> Quando Davide tornò dall'uccisione del Filisteo, Abner lo prese e lo condusse davanti a Saul mentre aveva ancora in mano la testa del Filisteo.</td><td width="50%"><strong>57</strong> Cumque regressus esset David, percusso Philisthæo, tulit eum Abner, et introduxit coram Saule, caput Philisthæi habentem in manu.</td>
</tbody>
</table>

<section aria-label="End">
<a href="system.html">&#171;Thermodynamic Systems</a>
<a href="index.html">Index</a>
<a href="continuity.html">Definizione limite per funzioni operanti tra spazi metrici o normati &#187;</a>
</section>

</div>

</body>
</html>
