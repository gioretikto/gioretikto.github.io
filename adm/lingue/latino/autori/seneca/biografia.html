<!DOCTYPE html>
<html lang="it">
<head>
 <meta charset="utf-8">
 <meta name="viewport" content="width=device-width, initial-scale=1.0"> 
 <meta name="description" content="Lucio Anneo Seneca"/>
 <title>Lucio Anneo Seneca</title>
 <link rel="stylesheet" type="text/css" href="../../../../style.css" media="screen">
</head>

<body>

<nav>
<ul>
        <li><a class="navbar" title="Home" href="../../../../../../index.html">Domus</a></li>
        <li><a class="navbar" title="Lexicon" href="../../grammatica/vocabolarietto.html">Dictionarium</a></li>
        <li><a class="navbar" title="Grammar" href="../../grammatica/index.html">Grammatica</a></li>
        <li><a class="navbar" title="Authors" href="../index.html">Auctōrēs</a></li>
        <li><a class="navbar" title="Culture" href="../../../../cultura/index.html">Cultūra</a>
</ul>
</nav>
 
<div class="content">
 
<h1>Lucio Anneo Seneca</h1>

<p>Lucio Anneo Seneca nacque in Spagna a <b>Cordova</b>, capitale della Hispania Betica. La sua data di nascita può essere stabilita solo in modo approssimativo: se infatti molti studiosi l’hanno fissata nel <b>4 a.C.</b> sulla base di calcoli condotti su elementi ricavati dalle stesse opere di Seneca, altri (tra cui lo storico Pierre Grimal) la situano nel 1 d.C. Il padre, Lucio Anneo Seneca, nato intorno alla metà del i secolo a.C., era un importante intellettuale, appartenente a una ricca famiglia equestre spagnola, esponente di quel ceto di provinciali eminenti, di origine italica, stanziatosi  nelle  colonie  da  diverse  generazioni,  dal  quale l’impero aveva cominciato a trarre una parte della propria classe dirigente (proprio da questo ceto verrà il primo imperatore di origine provinciale, Traiano). Seneca padre, detto anche il Retore, in quanto autore di due ampie raccolte di declamazioni te
nute da illustri retori e oratori (<i>Controversiae e Suasoriae</i>), aveva soggiornato giovanissimo a Roma. La madre Elvia, anch’essa di ricca famiglia, fu responsabile dell’educazione dei figli e dell’amministrazione dei beni nei periodi in cui il marito era nella capitale. Il fratello maggiore di Seneca, Anneo Novato, fu allievo dell’oratore Giunio Gallio e da lui adottato; Seneca gli dedicherà il <i>De vita beata</i>. Il fratello minore, Anneo Mela, sarà padre di Lucano. </p>

<h3>La prima educazione e il viaggio in Egitto</h3>

<p>Ancor molto giovane, Seneca fu portato a Roma dalla zia materna; qui ricevette una vasta educazione letteraria e storica
, completata con studi di retorica e di filosofia: il suo primo maestro fu Sozione di Alessandria, vicino alla scuola stoico-pitagorica dei Sestii, successivamente lo stoico Attalo, cultore di scienze naturalistiche, mentre Papirio Fabiano fu probabilmente l’ultimo dei suoi maestri prima della partenza per l’Egitto; qui egli si recò intorno al 26 d.C. per motivi di salute, al seguito del prefetto Gaio Valerio, suo zio. Le sue condizioni di salute migliorarono, anche grazie alle cure della zia materna, come egli stesso afferma nella <i>Consolatio ad Helviam matrem</i>(19,2). </p>

<h3>Dal ritorno a Roma all’esilio</h3>

<p>Tornato a Roma, sempre grazie all’appoggio della zia intorno al 33-34 d.C. ottenne la questura, primo grado del <i>cursus honorum</i>; nel contempo si dedicò all’attività oratoria, ottenendone fama e successo. Nel 39 d.C., come riferisce lo storico di lingua greca Cassio Dione (155-235 d.C.), Caligola, per il solo fatto che Seneca aveva difeso in senato una causa in modo brillante (o forse perché lo sospettava coinvolto in intrighi politici), ne decretò la condanna a morte, da cui lo avrebbe salvato un’«amica» dell’imperatore (forse la stessa Agrippina, sua sorella). Svetonio (Caligola 53) testimonia che l’imperatore disdegnava l’oratoria di Seneca, definendola sprezzantemente «arena senza calce». Di questi anni sono la <i>Consolatio ad Marciam</i>, il primo dei suoi scritti pervenutici, composto tra il 39 e il 40 d.C., e i primi due libri del <i>De ira</i>. Si tratta delle prime opere di argomento filosofico di Seneca, il cui complesso ci è stato trasmesso sotto il nome di <i><b>Dialogi</b></i>, anche se in realtà delle dieci opere una sola, il <i>De tranquillitate animi</i>, ha carattere dialogico.</p>

<p>Nel 41 d.C. Caligola venne eliminato da una congiura; gli succedette Claudio. Non è noto quali rapporti intrattenesse Seneca con Agrippina e con Giulia Livilla, altra sorella di Caligola, ambedue coinvolte nella congiura. Pure rimane ignoto il vero motivo per cui Claudio condannò Seneca all’esilio in Corsica dal 41 al 49 d.C.: il pretesto era un’accusa di adulterio con Giulia Livilla, sostenuta dal famoso delatore Suillio davanti al senato, ma ispirata da Messalina. Sull’isola Seneca è costretto a rimanere per otto duri anni, malgrado il tentativo di ingraziarsi Claudio con l’elogio smaccatamente cortigiano contenuto nella Consolatio ad Polybium 
, dedicata a un potente liberto dell’imperatore addetto alle petizioni. Sempre del periodo dell’esilio è la <i>Consolatio ad Helviam matrem</i>. </p>

<h3>Il quinquennium Neronis</h3>

<p>Nel 48 d.C. Messalina fu uccisa e il suo posto venne preso da Agrippina: divenuta la nuova moglie di Claudio, la donna ottenne per Seneca il perdono e, nel 50 d.C., la pretura; il fine era quello di farne il precettore di Nerone, il figlio che Agrippina aveva avuto in prime nozze. A questo periodo andrebbe ascritta la versione finale del <i>De ira</i> e la stesura del <i>De brevitate vitae </i>. Nel 54 d.C. morì Claudio, e Seneca ebbe su di lui una vendetta postuma componendo una <a href="../../cultura/diatrib_sat_menipp.html">beffarda satira menippea</a>, il Ludus de morte Claudii, noto anche come <i>Apokolokýntosis</i> (cioè «Apoteosi della zucca»). A soli sedici anni quindi Nerone salì al trono e Seneca divenne, insieme al prefetto del pretorio Afranio Burro, consigliere politico e amicus del giovane imperatore; questa fase, nota come quinquennium Neronis, durò fino al 58-59 d.C. e venne considerata di buon governo, nonostante diversi crimini di Nerone, come l’uccisione del fratellastro Britannico nel 55 d.C., che Seneca giustifica in nome della ragion di Stato. Parte dei beni di Britannico furono destinati a Seneca; il filosofo in questo periodo comincia ad accumulare un ingente patrimonio che, continuamente accresciuto, lo porterà a divenire uno degli uomini più ricchi di Roma. Proprio degli anni 55-56 d.C. è il trattato etico-politico 
De clementia, che si potrebbe considerare come il manifesto ideologico della monarchia illuminata, significativamente dedicato a Nerone. Altri dialoghi redatti in questi anni sono il <i>De constantia sapientis</i> e il <i>De tranquillitate animi</i>; probabilmente composte durante la permanenza a corte sono anche le tragedie (<i>Hercules furens, Troades, Phoenissae, Medea
, Phaedra, Oedipus, Agamemnon, Thyestes, Hercules Oetaeus</i>). </p>

<h3>Il ritiro a vita privata e la condanna a morte</h3>

<p>Nel marzo del 59 d.C., Nerone decise di eliminare la madre; il matricidio segnò la definitiva svolta negativa del suo regno e da parte di Seneca la fine dell’illusione di un governo improntato a un’autocrazia illuminata. Tuttavia egli rimase a fianco di Nerone fino al 62 d.C. quando, dopo la morte di Burro, diventò prefetto del pretorio Tigellino, uomo senza scrupoli; a questo punto, con il permesso dell’imperatore, rinunciando a ogni incarico Seneca si ritirò a vita privata e si dedicò ai suoi studi. Agli anni 62-65 d.C. – in cui, ormai lontano dalla vita politica, Seneca ampliò e approfondì ulteriormente la sua cultura – appartengono, oltre al <i>De otio</i> e al <i>De providentia</i>, le opere più vaste: i trattati <i>De beneficiis</i> e <i>Naturales quaestiones</i> e le 
<i>Epistulae morales ad Lucilium</i>. Come testimonia Tacito (<i>Annales</i>), l’otium letterario di questi anni si accompagna a un ostentato distacco dalla vita non solo politica, ma pubblica, probabilmente per stornare possibili sospetti da parte del principe. Ogni precauzione si rivelò tuttavia vana: nel 65 d.C. venne scoperta la congiura di Gaio Calpurnio Pisone. Nel corso della sua sanguinosa repressione (nella quale perì anche il poeta Lucano, nipote del filosofo), il 19 aprile, per ordine dell’imperatore, Seneca (non si sa se coinvolto o semplicemente a conoscenza della congiura) venne <b>costretto al suicidio</b>, come raccontato 
da Tacito (<i>Annales</i> 15,62-64). Pompea Paolina, la seconda moglie, avrebbe voluto seguirlo nella morte, ma per ordine di Nerone venne salvata. </p>

<h2>Le opere</h2>

<p>Nella sua attività intellettuale, Seneca ha coltivato i generi più disparati; tra le opere che ci sono pervenute possono essere ascritti all’ambito filosofico-morale i <i>Dialogi</i>, i trattati <i>De clementia</i> e <i>De beneficiis</i>, le <i>Naturales quaestiones</i> e le <i>Epistulae morales ad Lucilium</i>; ci rimangono inoltre nove tragedie, la satira menippea <i>Apokolokýntosis</i>, e una raccolta di epigrammi in distici elegiaci (forse non tutti autentici). Parecchie altre opere sono andate perdute, tra cui una biografia del padre Seneca il Retore, molte orazioni, vari trattati relativi ad argomenti scientifici (
<i>De lapidorum natura, De piscium natura, De motu terrarum, De forma mundi</i>), diversi scritti di carattere morale (<i>De amicitia
, De immatura morte, De matrimonio, De remediis fortuitorum, De libris moralis philosophiae, De officiis</i>). </p>


<section>
<a href="comparative_sup.html">&#171; The comparative of superiority</a></p>
<a href="index.html">Index</a>
<a href="peculiaritiescomp.html">Peculiarities of comparatives and superlatives &#187;</a>
</section>

</div>

</body>
</html>