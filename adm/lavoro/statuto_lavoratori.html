<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Statuto dei lavoratori">
	<title>Statuto dei lavoratori</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Statuto dei lavoratori</h1>

<p>La <a href="300_70.html">legge n. 300/1970,</a> meglio nota come “Statuto dei Lavoratori”, è una delle norme principali in materia di diritto del lavoro. Le norme dello Statuto possono essere suddivise in due grandi insiemi. Il primo insieme comprende all'incirca le norme del titolo I, con carattere garantistico e prevalente incidenza sui rapporti individuali di lavoro. Il secondo blocco normativo assume carattere «promozionale» dell'attività sindacale, mediante il riconoscimento al sindacato di una serie di diritti di libertà e di attività all’interno dei luoghi di lavoro.</p>

<p><b>Libertà di opinione</b>. Lo Statuto sancisce, sin dall'art. 1, la libertà d'opinione del lavoratore, che non può essere oggetto di un trattamento diverso in dipendenza da sue opinioni politiche o religiose. Dalla norma discende che il lavoratore non può manifestare le sue opinioni solo se ciò avviene con modalità e forme lesive della coscienza e sensibilità altrui o con pregiudizio al normale andamento dell'attività aziendale. Salvo tale limite il lavoratore può scegliere senza altri vincoli le modalità ed i mezzi attraverso i quali manifestare il suo pensiero ed il datore di lavoro non può opporsi, né adottare provvedimenti disciplinari nei suoi confronti.</p>

<p><b>Potere di controllo</b>. Il potere di controllo può essere esercitato dal datore di lavoro nel corso dello svolgimento della prestazione di lavoro, ma con modalità che non ledano la dignità del lavoratore, sia nel luogo di lavoro che al di fuori. L'art. 2 pone il divieto, per il datore di lavoro, diadibire del personale di vigilanza al controllo dell'attività lavorativa; tale personale può esercitare esclusivamente la vigilanza sul patrimonio aziendale. L'art. 4 pone il divieto d'uso di impianti audiovisivi e di altre apparecchiature per finalità di controllo a distanza dell'attività dei lavoratori.</p>

<p><b>Idoneità fisica e visite di controllo</b>. L'art. 5 vieta accertamenti diretti da parte del datore di lavoro sulla idoneità e sulla infermità per malattia o infortunio del lavoratore dipendente, delegando agli enti pubblici competenti tali accertamenti. L'art. 6 vieta le visite personali di controllo sul lavoratore oppure le perquisizioni all'uscita del turno. La norma non pone un divieto assoluto. Le visite personali di controllo possono essere eseguite a patto che sia salvaguardata la dignità e la riservatezza del lavoratore, non siano effettuate nei luoghi di lavoro, bensì all'uscita dagli stessi, selezionando a sorte con sistemi automatici coloro che vi saranno sottoposti all’interno di gruppi di lavoratori e concordando casi e modalità delle stesse con le rappresentanze sindacali o, in mancanza, procedendo su autorizzazione della Direzione Territoriale del Lavoro competente. Indagini personali. Ai sensi dell'art. 8 dello Statuto, il lavoratore non può essere indagato per le proprie opinioni e inclinazioni né nel corso del rapporto, né in fase di selezione per l'assunzione. La norma è volta ad evitare qualsiasi tipo di discriminazione e sancisce l'irrilevanza di fatti e comportamenti attinenti alla sfera privata, che devono rimanere estranei all'attività lavorativa. Tale previsione si spiega segnalando che, nel dopoguerra, si verificarono numerosi casi di licenziamento di operai che conducevano attività politica o che, anche indirettamente, si rivelavano militanti di forze politiche o sindacali non gradite alle aziende.</p>

<p><b>La contestazione dell'infrazione</b>. Il secondo co. dell'art. 7, preclude al datore di lavoro di "<i>adottare alcun provvedimento disciplinare nei confronti del lavoratore senza avergli preventivamente contestato l'addebito e senza averlo senetito a sua difesa</i>".</p>

<p><b>Modifica delle mansioni</b>. Anche il potere organizzativo è soggetto ad una specifica regolamentazione. Alla luce dell'art. 13 dello Statuto dei lavoratori, il datore di lavoro può modificare le mansioni del lavoratore ma con dei limiti molto precisi, e viene sancita la nullità di ogni patto contrario; lo stesso vale per la modifica del luogo di lavoro.</p>

<p><b>Libertà dell’organizzazione sindacale</b>. Lo Statuto riconosce, nel Titolo III, una base minima di diritti non solo ai singoli lavoratori, ma anche al sindacato quale organizzazione esponenziale degli interessi collettivi dei lavoratori; queste norme non si dirigono a tutti i sindacati, ma solo a quelli “<i>maggiormente rappresentativi</i>”. Tale nozione è aperta a tutte le organizzazioni sindacali che raggiungono una sufficiente rappresentatività come numero di iscritti, forza contrattuale e distribuzione sul territorio. Gran parte di queste norme si applicano ad aziende con “sede, stabilimento, filiale, ufficio o reparto autonomo che occupa più di quindici dipendenti” (art. 35) ridotti a cinque per le
imprese agricole.</p>

<p><b>Libertà sindacale dei lavoratori</b>. Per quanto attiene i rapporti collettivi lo Statuto riconosce il principio della libertà sindacale nei luoghi di lavoro. Questo principio, valido per tutti i lavoratori e per tutti i datori di lavoro, viene articolato in una serie di prescrizioni di carattere generale contenute nel titolo Il dello Statuto oltre che negli artt. 1 e 8, dedicati alla libertà di opinione e al divieto di indagine su ciò che non rileva per l’attività. La libertà sindacale riconosciuta al singolo lavoratore assume il duplice carattere di libertà positiva e negativa. Si configura come libertà positiva nelle norme che riconoscono la libertà di costituire un’organizzazione sindacale, la libertà di aderire ad essa, libertà di partecipare ad uno sciopero. Si configura come libertà negativa nelle norme che garantiscono la libertà di non aderire ad alcuna associazione sindacale e di non
svolgere attività sindacale. Il riconoscimento operato dallo statuto della libertà sindacale, nonché dell'attività sindacale e dello sciopero, come diritti operanti anche nei rapporti interprivati trova la più significativa applicazione nel divieto di atti e trattamenti discriminatori (artt. 15 e 16).</p>

<p><b>Principio di non discriminazione</b>. L'art. 15 dà applicazione al principio di non discriminazione nel rapporto di lavoro; in linea con l'indirizzo dello Statuto, la norma vieta le discriminazioni per motivi sindacali. L'art. 16, alla luce delle stesse motivazioni, vieta i trattamenti economici discriminatori.</p>

<p><b>Propaganda sindacale</b>. Fra le libertà sindacali lo Statuto (art. 14) contempla espressamente quella di svolgere liberamente attività e propaganda sindacale nei luoghi di lavoro.</p>

<p><b>Sindacati di comodo</b>. L'art. 17 vieta espressamente la costituzione ed il sostegno di sindacati cd. «di comodo», da parte dei datori di lavoro e dalle loro organizzazioni; ossia quei sindacati controllati anche occultamente dai datori di lavoro.</p>

<p><b>Tutela contro i licenziamenti ingiustificati</b>. L'articolo 18 dello Statuto dei lavoratori per decenni ha contenuto un principio che rappresentava un simbolo per molte persone: la reintegrazione sul posto di lavoro in caso di licenziamento ingiustificato. La riforma Fornero (legge n. 92/2012) ha modificato in profondità la norma, introducendo tre distinti regimi sanzionatori che cambiano in funzione del tipo di recesso: discriminatorio, disciplinare (cioè intimato per giusta causa o giustificato motivo soggettivo) o fondato su motivi economici (cioè intimato per giustificato motivo oggettivo). Il tratto comune della nuova disciplina è il vistoso arretramento della reintegrazione sul posto di lavoro; nella nuova disciplina, questa misura si applica solo a casi specifici, mentre la regola generale diventa quella della tutela indennitaria.</p>

<p><b>Rappresentanze sindacali aziendali</b>. L'art. 19 riconosce il diritto di costituire le cd. Rappresentanze sindacali aziendali (le RSA); possono costituire le RSA le associazioni aderenti alle confederazioni maggiormente rappresentative sul piano nazionale e le associazioni sindacali firmatarie dei contratti collettivi di categoria applicati all'unità produttiva. Tutte le RSA dei lavoratori hanno la facoltà di indire referendum (art. 21), al di fuori dell'orario di lavoro, su materie relative ad attività sindacale con il diritto di partecipazione esteso a tutti i lavoratori dell'unità produttiva e della categoria interessata. I dirigenti delle RSA non possono essere trasferiti senza nulla osta dell’organizzazione sindacale di appartenenza, ed hanno diritto a permessi retribuiti e non, per poter svolgere il loro mandato, anche al di fuori dell'azienda (artt. 22-24).</p>

<p><b>Diritto di assemblea e di affissione</b>. L'art. 20 riconosce il diritto dei lavoratori di svolgere e convocare assemblee di propria iniziativa, anche in orario di lavoro con corresponsione della normale retribuzione. Gli artt. 25-27 determinano le modalità di esplicazione dell'attività sindacale all’interno dell'impresa. Tali norme riconoscono il diritto di affissione di comunicati di interesse sindacale o del lavoro, regolano il diritto alla raccolta di contributi sindacali e quello di fare proselitismo, ed impongono al datore di lavoro con più di 200 dipendenti, di assicurare la disponibilità di idonei locali per svolgere l’attività sindacale.</p>

<p><b>Condotta antisindacale</b>. L'art. 28 prevede una speciale forma di tutela della libertà sindacale attraverso un procedimento speciale diretto alla repressione della condotta antisindacale del datore di lavoro. La condotta antisindacale può essere costituita da atti negoziali o comportamenti materiali che si possono sostanziare in attivi o omissivi. Per realizzare tale tipo di condotta è sufficiente che l’attività posta in essere leda oggettivamente interessi collettivi non essendo necessario, ma neppure sufficiente, uno specifico intento lesivo da parte del datore di lavoro (Cass. S.U., 12 giugno 1997, n. 5295).</p>

<p><b>Plurioffensività del comportamento antisindacale</b>. Il comportamento del datore di lavoro può essere sanzionato ex art. 28 da parte del sindacato, non solo quando un diritto sindacale sia leso autonomamente, bensì anche quando questo arrechi danno contemporaneamente ad un diritto individuale e ad un diritto sindacale. Diversamente, l’azione del sindacato non potrà trovare attuazione nel caso inverso in cui un interesse e un diritto individuale di un singolo lavoratore sia leso da comportamenti datoriali. Infatti, i soggetti legittimati ad agire ai sensi dell'art. 28 sono esclusivamente gli organismi locali delle associazioni nazionali che hanno interesse e non i singoli lavoratori, né le organizzazioni sindacali prive di rappresentatività a livello nazionale.</p>

<p><b>Pubblico impiego</b>. Il Testo Unico sul Pubblico Impiego, D.Lgs. n. 165 del 2001, all’art. 42 afferma in modo chiaro che nelle amministrazioni pubbliche la libertà e l’attività sindacale sono tutelate nelle forme previste dallo Statuto dei lavoratori. In particolare, conferisce i diritti sindacali previsti dal titolo terzo dello Statuto alle RSA dei lavoratori che possono essere costituite in ogni amministrazione o enti con più di 15 dipendenti dalle organizzazioni sindacali in possesso dei requisiti di rappresentatività per la contrattazione collettiva ex art. 43 del D.Lgs. n. 165/2001, e ad un organismo di rappresentanza unitaria del personale, il cd. RUP, tramite elezioni alle quali è garantita la partecipazione di tutti i lavoratori.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="contrattazione_collettiva.html">Contrattazione collettiva»</a>
</section>

</article>

</body>
</html>
