<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="D.lgs. 9 aprile 2008, n. 81">
	<title>D.lgs. 9 aprile 2008, n. 81</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>D.lgs. 9 aprile 2008, n. 81<br> Attuazione dell'articolo 1 della legge 3 agosto 2007, n. 123, in materia di tutela della salute e della sicurezza nei luoghi di lavoro. (GU Serie Generale n.101 del 30-04-2008 - Suppl. Ordinario n. 108)</h1>

<h3>Art. 1. Finalità</h3>

<p> 1. Le disposizioni  contenute  nel  presente  decreto legislativo costituiscono  attuazione  dell'articolo 1 della legge 3 agosto 2007, n. 123, per il riassetto e la riforma delle norme vigenti in materia di  salute  e sicurezza delle lavoratrici e dei lavoratori nei luoghi di  lavoro, mediante il riordino e il coordinamento delle medesime in un unico testo normativo. Il presente decreto legislativo persegue le finalità di cui al presente comma nel rispetto delle normative comunitarie e delle convenzioni internazionali in materia, nonchè in conformità all'articolo 117 della Costituzione e agli statuti delle regioni a statuto speciale e delle province autonome di Trento e di Bolzano, e alle relative norme di attuazione, garantendo l'uniformità della tutela delle lavoratrici e dei lavoratori sul territorio  nazionale  attraverso  il rispetto dei livelli essenziali delle  prestazioni concernenti i diritti civili e sociali, anche con riguardo alle  differenze di genere, di età e alla condizione delle lavoratrici e dei lavoratori immigrati.<br> 2. In relazione a quanto disposto dall'<a herf="../cost/cost.html">articolo 117</a>, quinto comma, della Costituzione e dall'articolo 16, comma 3, della legge 4 febbraio 2005, n. 11, le disposizioni del presente decreto legislativo, riguardanti ambiti di competenza legislativa delle regioni e province autonome, si applicano, nell'esercizio del potere sostitutivo dello Stato e con carattere di cedevolezza, nelle regioni e nelle province autonome nelle quali ancora non sia stata adottata la normativa regionale e provinciale e perdono comunque efficacia dalla data di entrata  in vigore di quest'ultima, fermi restando i principi fondamentali ai sensi dell'articolo 117, terzo comma, della Costituzione.<br> 3. Gli  atti, i provvedimenti e gli adempimenti attuativi del presente decreto sono effettuati nel rispetto dei  principi del decreto legislativo 30 giugno 2003, n. 196.</p>

<h3 id="2">Art. 2. Definizioni</h3>

<p>1.  Ai  fini  ed agli effetti delle disposizioni di cui al presente decreto legislativo si intende per:</p>

<p>a)  "lavoratore":  persona che, indipendentemente dalla tipologia contrattuale, svolge un'attività lavorativa nell'ambito dell'organizzazione  di un datore di lavoro pubblico o privato, con o senza  retribuzione,  anche  al  solo fine di apprendere un mestiere, un'arte o una professione, esclusi gli addetti ai servizi domestici e familiari.  Al  lavoratore  cosi'  definito  e'  equiparato: il socio lavoratore  di  cooperativa o di societa', anche di fatto, che presta la  sua  attivita'  per  conto  delle  societa'  e  dell'ente stesso; l'associato in partecipazione  di cui all'articolo 2549, e seguenti del  codice  civile;  il  soggetto  beneficiario  delle iniziative di tirocini  formativi  e  di  orientamento di cui all'articolo 18 della legge  24  giugno  1997,  n. 196, e di cui a specifiche disposizioni delle  leggi  regionali  promosse  al  fine  di realizzare momenti di alternanza tra studio e lavoro o di agevolare le scelte professionali mediante  la conoscenza diretta del mondo del lavoro; l'allievo degli istituti  di istruzione ed universitari e il partecipante ai corsi di formazione  professionale  nei  quali  si  faccia  uso di laboratori, attrezzature di lavoro in genere, agenti chimici, fisici e biologici, ivi comprese le apparecchiature fornite di videoterminali limitatamente   ai   periodi  in  cui  l'allievo  sia  effettivamente applicato  alla  strumentazioni  o  ai  laboratori  in  questione; il volontario,  come  definito  dalla  legge  1° agosto 1991, n. 266; i volontari del Corpo nazionale dei vigili del fuoco e della protezione civile;  il volontario che effettua il servizio civile; il lavoratore di  cui al decreto legislativo 1° dicembre 1997, n. 468, e successive modificazioni; <br> b)  "datore  di  lavoro":  il  soggetto  titolare del rapporto di lavoro  con  il  lavoratore  o, comunque, il soggetto che, secondo il tipo  e  l'assetto dell'organizzazione nel cui ambito il lavoratore presta la propria attività, ha la responsabilità dell'organizzazione stessa o  dell'unità  produttiva  in  quanto esercita i poteri decisionali e  di  spesa.  Nelle  pubbliche amministrazioni  di  cui all'articolo  1,  comma  2, del  decreto legislativo 30 marzo 2001, n. 165, per datore di lavoro si intende il dirigente   al  quale  spettano i poteri  di  gestione, ovvero  il funzionario  non  avente qualifica dirigenziale, nei soli casi in cui quest'ultimo  sia preposto ad un ufficio avente autonomia gestionale,
individuato dall'organo  di  vertice delle  singole amministrazioni tenendo  conto  dell'ubicazione e dell'ambito funzionale degli uffici nei  quali  viene  svolta  l'attività,  e  dotato di autonomi poteri decisionali  e  di  spesa.  àIn  caso  di  omessa individuazione, o di individuazione  non  conforme ai criteri sopra indicati, il datore di lavoro coincide con l'organo di vertice medesimo;<br> c) "azienda": il complesso della struttura organizzata dal datore
di lavoro pubblico o privato;<br> d) "dirigente":   persona  che,  in  ragione  delle  competenze professionali e  di  poteri  gerarchici  e  funzionali adeguati alla natura  dell'incarico  conferitogli, attua le direttive del datore di lavoro organizzando l'attivita' lavorativa e vigilando su di essa; <br>e) "preposto": persona che, in ragione  delle  competenze professionali e nei limiti di poteri gerarchici e funzionali adeguati alla  natura  dell'incarico  conferitogli, sovrintende alla attività lavorativa e garantisce  l'attuazione  delle  direttive ricevute, controllandone  la  corretta  esecuzione  da  parte dei lavoratori ed esercitando un funzionale potere di iniziativa; f)  "responsabile  del  servizio  di  prevenzione  e protezione": persona  in possesso delle capacita' e dei requisiti professionali di cui  all'articolo  32 designata dal datore di lavoro, a cui risponde, per coordinare il servizio di prevenzione e protezione dai rischi;<br> g)  "addetto al servizio di prevenzione e protezione": persona in possesso  delle  capacita'  e  dei  requisiti  professionali  di  cui all'articolo 32, facente parte del servizio di cui  alla lettera l);<br> h)  "medico  competente":  medico in possesso di uno dei titoli e dei  requisiti  formativi e professionali di cui all'articolo 38, che collabora,  secondo  quanto previsto all'articolo 29, comma 1, con il datore  di lavoro ai fini della valutazione dei rischi ed è nominato dallo stesso per effettuare la sorveglianza sanitaria e per tutti gli altri compiti di cui al presente decreto;<br>  i)  "rappresentante  dei  lavoratori  per  la sicurezza": persona eletta o designata per rappresentare i lavoratori per quanto concerne gli aspetti della salute e della sicurezza durante il lavoro; <br>l) "servizio  di  prevenzione  e protezione dai rischi": insieme delle   persone,  sistemi  e  mezzi  esterni  o  interni  all'azienda finalizzati  all'attivita'  di  prevenzione  e  protezione dai rischi professionali per i lavoratori;<br> m)  "sorveglianza   sanitaria": insieme   degli  atti  medici, finalizzati  alla  tutela  dello  stato  di  salute  e  sicurezza dei lavoratori,  in  relazione  all'ambiente  di  lavoro,  ai  fattori di rischio  professionali e alle modalita' di svolgimento dell'attività lavorativa;<br>  n)  "prevenzione":  il  complesso  delle  disposizioni  o  misure necessarie anche secondo la particolarita' del lavoro, l'esperienza e la  tecnica, per  evitare  o  diminuire  i  rischi professionali nel rispetto   della   salute   della   popolazione   e   dell'integrità dell'ambiente esterno;<br> o)  "salute":  stato  di  completo  benessere  fisico, mentale e sociale, non  consistente solo in  un'assenza  di  malattia  o d'infermita';<br> p)  "sistema  di  promozione della salute e sicurezza": complesso dei  soggetti  istituzionali  che  concorrono,  con la partecipazione delle  parti  sociali, alla realizzazione dei programmi di intervento finalizzati  a  migliorare  le  condizioni  di salute e sicurezza dei lavoratori; <br> q) "valutazione dei rischi": valutazione globale e documentata di tutti  i  rischi  per  la  salute e sicurezza dei lavoratori presenti nell'ambito  dell'organizzazione  in  cui  essi  prestano  la propria attività,   finalizzata   ad   individuare  le  adeguate  misure  di prevenzione  e di protezione e ad elaborare il programma delle misure atte  a  garantire il miglioramento nel tempo dei livelli di salute e sicurezza;
    r) "pericolo": proprieta' o qualita' intrinseca di un determinato fattore avente il potenziale di causare danni; <br>s) "rischio":  probabilita'   di  raggiungimento  del  livello potenziale  di  danno nelle condizioni di impiego o di esposizione ad un determinato fattore o agente oppure alla loro combinazione; <br> t) "unita' produttiva": stabilimento o struttura finalizzati alla produzione  di  beni o all'erogazione di servizi, dotati di autonomia
finanziaria e tecnico funzionale;<br> u)  "norma tecnica": specifica tecnica, approvata e pubblicata da un'organizzazione  internazionale, da un organismo europeo o da un organismo  nazionale  di  normalizzazione,  la cui osservanza non sia obbligatoria; <br> v) "buone prassi": soluzioni organizzative o procedurali coerenti con  la  normativa  vigente e con le norme di buona tecnica, adottate volontariamente  e finalizzate a promuovere la salute e sicurezza sui
luoghi   di   lavoro   attraverso   la  riduzione  dei  rischi  e  il miglioramento  delle condizioni di lavoro, elaborate e raccolte dalle regioni,  dall'Istituto  superiore  per la prevenzione e la sicurezza del  lavoro  (ISPESL),  dall'Istituto  nazionale  per l'assicurazione contro  gli infortuni sul lavoro (INAIL) e dagli organismi paritetici di   cui  all'articolo  51,  validate  dalla  Commissione  consultiva permanente   di   cui  all'articolo  6,  previa  istruttoria  tecnica dell'ISPESL, che provvede a assicurarne la piu' ampia diffusione; <br> z)   "linee   guida":  atti  di  indirizzo e coordinamento  per l'applicazione  della  normativa  in  materia  di  salute e sicurezza
predisposti  dai Ministeri, dalle regioni, dall'ISPESL e dall'INAIL e approvati  in  sede  di  Conferenza  permanente per i rapporti tra lo Stato, le regioni e le province autonome di Trento e di Bolzano; <br> aa) "formazione":   processo   educativo  attraverso  il  quale trasferire  ai  lavoratori  ed  agli  altri  soggetti  del sistema di prevenzione  e protezione aziendale conoscenze e procedure utili alla acquisizione  di  competenze  per  lo  svolgimento  in  sicurezza dei rispettivi  compiti in azienda e alla identificazione, alla riduzione e alla gestione dei rischi; <br> bb)  "informazione":  complesso delle attivita' dirette a fornire conoscenze utili alla identificazione, alla riduzione e alla gestione dei rischi in ambiente di lavoro; <br> cc) "addestramento":  complesso  delle  attivita' dirette a fare apprendere  ai  lavoratori  l'uso corretto di attrezzature, macchine, impianti, sostanze,  dispositivi, anche di protezione individuale, e le procedure di lavoro; <br> dd) "modello di organizzazione e di  gestione": modello organizzativo  e  gestionale per la definizione e l'attuazione di una politica  aziendale per la salute e sicurezza, ai sensi dell'articolo 6,  comma  1,  lettera  a), del decreto legislativo 8 giugno 2001, n. 231, idoneo a prevenire i reati di cui agli articoli 589 e 590, terzo comma, del codice penale,  commessi  con  violazione  delle  norme antinfortunistiche e sulla tutela della salute sul lavoro; <br> ee)  "organismi paritetici": organismi costituiti a iniziativa di una  o  piu'  associazioni  dei  datori  e  dei  prestatori di lavoro comparativamente più rappresentative sul piano nazionale, quali sedi privilegiate   per:   la  programmazione  di  attività  formative  e l'elaborazione e la raccolta di buone prassi a fini prevenzionistici; lo  sviluppo  di  azioni  inerenti  alla  salute e alla sicurezza sul lavoro;  l'assistenza  alle  imprese finalizzata all'attuazione degli adempimenti  in  materia;  ogni  altra attività o funzione assegnata loro dalla legge o dai contratti collettivi di riferimento; <br> ff)   "responsabilita'   sociale   delle  imprese":  integrazione volontaria delle preoccupazioni sociali ed ecologiche delle aziende e organizzazioni  nelle  loro attivita' commerciali e nei loro rapporti con le parti interessate.</p>

<h3 id="17">Art. 17. Obblighi del datore di lavoro non delegabili</h3>

<p>1. Il datore di lavoro non può delegare le seguenti attività:</p>

<ol type="a">
	<li><p>la valutazione di tutti i rischi con la conseguente elaborazione del documento previsto dall'articolo 28;</p></li>
	<li><p>la designazione del responsabile del servizio di prevenzione e protezione dai rischi.</p></li>
</ol>

<h3 id="28">Art. 28. Oggetto della valutazione dei rischi</h3>

<p>1. La valutazione di cui all'<a href="81_08.html#17">articolo  17</a>,  comma  1,  lettera  a), anche nella scelta delle attrezzature di lavoro e delle sostanze  o dei preparati chimici impiegati,  nonché  nella  sistemazione  dei luoghi di lavoro, deve riguardare tutti i rischi per la  sicurezza  e la salute dei lavoratori, ivi compresi quelli riguardanti  gruppi di lavoratori esposti a rischi  particolari, tra cui anche quelli collegati allo stress lavoro-correlato, secondo i contenuti dell'accordo europeo dell'8 ottobre 2004, e quelli  riguardanti le lavoratrici in stato di gravidanza, secondo quanto previsto dal decreto legislativo 26 marzo 2001, n. 151, nonchè quelli connessi alle differenze di genere, all'età, alla provenienza da altri Paesi. <br> 2. Il documento di cui  all'articolo 17, comma 1, lettera a), redatto a conclusione della valutazione, deve avere  data certa e contenere: </p>

<ol type="a">
	<li><p>una relazione sulla valutazione di tutti i rischi per la sicurezza e la salute durante l'attività lavorativa, nella  quale siano specificati i criteri adottati per la valutazione stessa;</p></li>
	<li><p>l'indicazione delle misure di prevenzione e di  protezione attuate e dei  dispositivi di protezione  individuali adottati, a seguito della valutazione di cui all'articolo 17, comma  1, lettera a); </p></li>
	<li><p>il programma delle misure ritenute opportune per garantire il miglioramento nel tempo dei livelli di sicurezza;</p></li>
	<li><p>l'individuazione delle procedure per l'attuazione delle misure da realizzare, nonchè dei ruoli dell'organizzazione aziendale che vi debbono provvedere, a cui devono essere assegnati unicamente soggetti in possesso di adeguate competenze e poteri;</p></li> 
	<li><p>l'indicazione del nominativo del responsabile del servizio di prevenzione e protezione, del rappresentante dei  lavoratori  per  la sicurezza o di quello territoriale e del medico competente che ha partecipato alla valutazione del rischio;</p></li>
  	<li><p>l'individuazione delle mansioni che eventualmente espongono i lavoratori a rischi specifici che richiedono una riconosciuta capacità professionale, specifica esperienza, adeguata formazione e addestramento.</p></li>

</ol>

<p>3. Il contenuto del documento di cui al comma 2 deve altresì rispettare le indicazioni previste dalle specifiche norme sulla valutazione dei rischi contenute nei successivi titoli del presente decreto.</p>

<h3 id="32">Art. 32. Capacità e requisiti professionali degli addetti e dei  responsabili dei servizi di prevenzione e protezione interni ed esterni</h3>

<p>1. Le capacità ed i requisiti  professionali  dei responsabili  e degli addetti ai  servizi  di  prevenzione  e  protezione  interni  o esterni devono essere adeguati alla natura dei  rischi  presenti  sul luogo di lavoro e relativi alle attivita' lavorative. <br> 2. Per lo svolgimento delle funzioni da parte dei soggetti  di  cui al comma 1, è necessario essere in possesso di un titolo  di  studio non inferiore al diploma di istruzione secondaria  superiore  nonchè di un attestato di  frequenza,  con verifica dell'apprendimento, a specifici corsi di formazione  adeguati  alla  natura  dei  rischi presenti sul luogo di lavoro e relativi  alle  attivita'  lavorative. Per lo  svolgimento della funzione di responsabile  del  servizio prevenzione e protezione, oltre ai requisiti  di cui  al  precedente periodo, è necessario  possedere  un  attestato  di  frequenza,  con verifica dell'apprendimento, a specifici corsi di formazione in materia di prevenzione e protezione dei rischi, anche  di  natura ergonomica e da stress lavoro-correlato di cui all'articolo 28, comma 1,  di  organizzazione e  gestione delle  attività tecnico amministrative e  di  tecniche  di  comunicazione  in  azienda e di relazioni sindacali. I corsi di  cui  ai  periodi  precedenti  devono rispettare in ogni caso quanto previsto dall'accordo  sancito  il  26 gennaio 2006 in sede di Conferenza permanente per i rapporti  tra  lo Stato, le regioni e le province autonome  di  Trento  e  di  Bolzano, pubblicato nella Gazzetta Ufficiale n. 37 del  14  febbraio  2006,  e successive modificazioni. <br>  3. Possono altresì svolgere le funzioni di responsabile o  addetto coloro che, pur non essendo in possesso del titolo di studio  di  cui al comma 2, dimostrino di aver svolto una delle funzioni  richiamate, professionalmente o alle dipendenze di un datore di lavoro, almeno da sei mesi alla data del 13 agosto 2003 previo  svolgimento  dei  corsi secondo quanto previsto dall'accordo di cui al comma 2.<br> 4. I corsi di formazione di cui al comma 2 sono  organizzati  alle regioni e dalle province autonome  di  Trento  e  di  Bolzano,  dalle università, dall'ISPESL, dall'INAIL, o dall'IPSEMA per la  parte  di relativa  competenza,  dal  Corpo  nazionale  dei  vigili  del  fuoco dall'amministrazione  della  Difesa,  dalla  Scuola  superiore  della pubblica amministrazione e dalle altre Scuole superiori delle singole amministrazioni, dalle associazioni sindacali dei datori di lavoro  o dei lavoratori o dagli organismi paritetici, nonchè dai soggetti  di cui al punto 4 dell'accordo di cui al comma 2 nel rispetto dei limiti e  delle  specifiche  modalita'  ivi  previste.  Ulteriori   soggetti formatori possono essere individuati in sede di Conferenza permanente per i rapporti tra lo Stato, le regioni e  le  province  autonome  di Trento e di Bolzano.<br> 5. Coloro che sono in possesso di  laurea  in  una  delle  seguenti classi: L7, L8,  L9,  L17,  L23,  di  cui  al  decreto  del  Ministro dell'universita' e della ricerca in data 16  marzo  2007,  pubblicato nel S.O. alla Gazzetta Ufficiale n. 155 del 6 luglio  2007,  o  nelle classi 8, 9, 10, 4, di cui al decreto del Ministro dell'università e della ricerca scientifica  e  tecnologica  in  data  4  agosto  2000, pubblicato nel S.O. alla Gazzetta Ufficiale n.  245  del  19  ottobre 2000,  ovvero  nella  classe  4  di  cui  al  decreto  del   Ministro dell'universita' e della ricerca scientifica e tecnologica in data  2 aprile 2001, pubblicato nel S.O. alla Gazzetta Ufficiale n. 128 del 5 giugno 2001, ovvero di altre lauree  riconosciute  corrispondenti  ai sensi della normativa vigente,  sono  esonerati  dalla  frequenza ai corsi di formazione di cui  al  comma  2,  primo  periodo.  Ulteriori titoli di studio possono essere individuati  in  sede  di  Conferenza permanente per i rapporti tra lo Stato,  le  regioni  e  le  province autonome di Trento e di Bolzano. <br>  6. I responsabili e  gli  addetti  dei  servizi  di  prevenzione  e protezione sono tenuti a frequentare corsi di  aggiornamento  secondo gli indirizzi definiti nell'accordo Stato-regioni di cui al comma  2. E' fatto salvo quanto previsto dall'articolo 34. <br> 7. Le  competenze  acquisite  a  seguito  dello  svolgimento delle attività di formazione di cui al presente articolo nei confronti dei componenti  del  servizio  interno  sono  registrate   nel   libretto formativo del cittadino di cui all'articolo 2, comma 1,  lettera  i), del decreto legislativo 10  settembre  2003,  n.  276,  e  successive modificazioni. <br> 8. Negli istituti di  istruzione,  di  formazione  professionale  e universitari e nelle istituzioni  dell'alta  formazione  artistica  e coreutica, il datore di  lavoro  che  non  opta  per  lo  svolgimento diretto dei compiti propri del servizio di prevenzione  e  protezione dei rischi designa il responsabile  del  servizio  di  prevenzione  e protezione, individuandolo tra:</p>

<ol type="a">
	<li><p>il personale interno all'unita'  scolastica  in  possesso  dei requisiti di cui al presente articolo che  si  dichiari  a  tal  fine disponibile; </p></li>
	<li><p>il personale interno ad una unita' scolastica in possesso  dei requisiti di cui al presente articolo che si dichiari disponibile  ad operare in una pluralita' di istituti. </p></li>
</ol>

<p>9. In assenza di personale di cui alle lettere a) e b) del comma 8, gruppi di istituti possono avvalersi in maniera comune dell'opera  di un unico esperto esterno, tramite stipula di apposita convenzione, in via  prioritaria  con  gli  enti  locali  proprietari  degli  edifici scolastici e, in via subordinata, con enti o  istituti  specializzati in materia di salute e sicurezza  sul  lavoro  o  con  altro  esperto esterno libero professionista. <br>  10. Nei casi di cui al comma 8 il datore di lavoro che si avvale di un esperto esterno  per  ricoprire  l'incarico  di  responsabile  del servizio deve comunque  organizzare  un  servizio  di  prevenzione  e protezione con un adeguato numero di addetti. </p>

<h3 id="35">Art. 35. Riunione periodica</h3>

<p>1.  Nelle aziende e nelle unità produttive che occupano più di 15 lavoratori, il datore di lavoro, direttamente o tramite il servizio di prevenzione e protezione dai rischi, indice almeno una volta all'anno una riunione cui partecipano:</p>

<ol type="a">
	<li><p>il datore di lavoro o un suo rappresentante;</p></li>
	<li><p>il  responsabile del servizio di prevenzione e protezione dai rischi;</p></li>
	<li><p>il medico competente, ove nominato;</p></li>
	<li><p>il rappresentante dei lavoratori per la sicurezza.</p></li>
</ol>

<p>Nel corso della riunione il datore di lavoro sottopone all'esame dei partecipanti:</p>

<ol type="a">
	<li><p>il documento di valutazione dei rischi;</p></li>
	<li><p>l'andamento  degli infortuni e delle malattie professionali e della sorveglianza sanitaria;</p></li>
	<li><p>i criteri di scelta, le caratteristiche tecniche e l'efficacia dei dispositivi di protezione individuale;</p></li>
	<li><p>i programmi di informazione e formazione dei dirigenti, dei preposti  e dei lavoratori ai fini della sicurezza e della protezione della loro salute.</p></li>
</ol>

<p>3. Nel corso della riunione possono essere individuati:</p>

<ol type="a">
	<li><p>codici di comportamento e buone prassi per prevenire i rischi di infortuni e di malattie professionali;</p></li>
	<li><p>obiettivi di miglioramento della sicurezza complessiva sulla base delle linee guida per un sistema di gestione della salute e sicurezza sul lavoro.</p></li>
</ol>

<p>4. La riunione ha altresì luogo in occasione di eventuali significative variazioni delle condizioni di esposizione al rischio, compresa la programmazione e l'introduzione di nuove tecnologie che hanno riflessi sulla sicurezza e salute dei lavoratori. Nelle ipotesi di cui al  presente  articolo, nelle unità produttive che occupano fino a 15 lavoratori è facoltà del rappresentante dei lavoratori per la sicurezza chiedere la convocazione di un'apposita riunione. 5. Della riunione deve essere redatto un verbale che è a disposizione dei partecipanti per la sua consultazione.</p>

<h3 id="74"> Art. 74. Definizioni</h3>

<p>1. Si intende per dispositivo di protezione individuale, di seguito denominato "DPI", qualsiasi attrezzatura destinata ad essere indossata e tenuta dal lavoratore allo scopo di proteggerlo contro uno o più rischi suscettibili di minacciarne la sicurezza o la salute durante il lavoro, nonchè ogni complemento o accessorio destinato a tale scopo.<br> 2. Non costituiscono DPI:</p>

<ol>
	<li><p>gli indumenti di  lavoro ordinari e le uniformi non specificamente destinati a proteggere la sicurezza e la salute del lavoratore;</p></li>
	<li><p>le attrezzature dei servizi di soccorso e di salvataggio;</p></li>
	<li><p>le attrezzature di protezione individuale delle forze armate, delle forze di polizia e del personale del servizio per il mantenimento dell'ordine pubblico;</p></li>
	<li><p>le attrezzature di protezione individuale proprie dei mezzi di trasporto stradali;</p></li>
	<li><p>i materiali sportivi quando utilizzati a fini specificamente sportivi e non per attivita' lavorative;</p></li>
	<li><p>i materiali per l'autodifesa o per la dissuasione;</p></li>
	<li><p>gli apparecchi portatili per individuare e segnalare rischi e fattori nocivi.</p></li>
</ol>

<h3 id="76">Art. 76. Requisiti dei DPI</h3>

<p>1. I DPI devono essere  conformi  alle  norme  di  cui  al  decreto legislativo 4 dicembre 1992, n. 475, e sue successive modificazioni. 2. I DPI di cui al comma 1 devono inoltre:</p>

<ol type="a">
	<li><p>essere adeguati ai rischi da prevenire, senza comportare di per sè un rischio maggiore;</p></li>
	<li><p>Essere adeguati alle condizioni esistenti sul luogo di lavoro;</p></li>
	<li><p>tenere conto delle esigenze ergonomiche o di salute dellavoratore; </p></li>
	<li><p>poter essere adattati  all'utilizzatore secondo le sue necessità.</p></li>
</ol>

<p>In caso di rischi multipli che richiedono l'uso simultaneo di più DPI, questi devono essere  tra  loro  compatibili e tali da mantenere, anche nell'uso simultaneo, la propria efficacia nei confronti del rischio e dei rischi corrispondenti.</p>

<h3 id="175">Art. 175. Svolgimento quotidiano del lavoro</h3>

<p>1. Il lavoratore, ha diritto ad una interruzione della sua attività mediante pause ovvero cambiamento di attività.<br> 2. Le modalità di tali interruzioni sono stabilite dalla contrattazione collettiva anche aziendale. <br> 3. In  assenza di una disposizione contrattuale riguardante l'interruzione di cui al comma 1, il lavoratore comunque ha diritto ad una pausa di quindici minuti ogni centoventi minuti di applicazione continuativa al ideoterminale.<br> 4. Le modalità e la durata delle interruzioni possono essere stabilite temporaneamente a livello individuale ove il medico competente ne evidenzi la necessità. <br> 5. È comunque esclusa la cumulabilità delle interruzioni all'inizio ed al termine dell'orario di lavoro. <br> 6. Nel computo dei tempi di interruzione non sono compresi i tempi di attesa della risposta da parte del sistema elettronico, che sono considerati, a tutti gli effetti, tempo di lavoro, ove il lavoratore non possa abbandonare il posto di lavoro. <br> 7. La pausa è considerata a tutti gli effetti parte integrante dell'orario di lavoro e, come tale, non è riassorbibile all'interno di accordi che prevedono la riduzione dell'orario complessivo di lavoro.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
