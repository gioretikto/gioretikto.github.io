<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Responsabile Servizio Prevenzione Protezione (RSPP)">
	<title>Responsabile Servizio Prevenzione Protezione (RSPP)</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Responsabile Servizio Prevenzione Protezione (RSPP)</h1>

<p>Come previsto dall’<a href="81_08.html#17">art. 17</a> del D.Lgs. 81/08 e smi, uno degli obblighi che il <a href="datore_lavoro.html">Datore di Lavoro</a> <b>non può delegare</b> è la designazione del responsabile del servizio di prevenzione e protezione. Per Responsabile del Servizio di Prevenzione e Protezione si intende una persona in possesso delle capacità e dei requisiti professionali di cui all’<a href="81_08.html">art. 32</a> designata dal datore di lavoro, a cui risponde, per coordinare il servizio di prevenzione e protezione dai rischi (art. 2 del D.Lgs. 81/08).</p>

<p>Il datore di lavoro organizza il servizio di prevenzione e protezione prioritariamente all’interno della azienda o della unità produttiva, o incarica persone o servizi esterni costituiti anche presso le associazioni dei datori di lavoro o gli organismi paritetici.</p>

<p>L’Allegato II del D.Lgs. 81/08 e smi individua i casi in cui è consentito lo svolgimento diretto da parte del datore di lavoro dei compiti di prevenzione e protezione dei rischi: </p>

<ul>
	<li><p>Aziende artigiane e industriali: fino a 30 lavoratori;</p>
	(Escluse le aziende industriali di cui all’art. 1 del decreto del Presidente della Repubblica 17 maggio 1988, n. 175, e successive modifiche, soggette all’obbligo di dichiarazione o notifica ai sensi degli articoli 4 e 6 del decreto stesso, le centrali termoelettriche, gli impianti ed i laboratori nucleari, le aziende estrattive e altre attività minerarie, le aziende per la fabbricazione ed il deposito separato di esplosivi, polveri e munizioni, le strutture di ricovero e cura sia pubbliche sia private.)</p></li>
	<li><p>Aziende agricole e zootecniche: fino a 30 lavoratori;</p></li>
	<li><p>Aziende della pesca: fino a 20 lavoratori;</p></li>
	<li><p>Altre aziende: fino a 200 lavoratori.</p></li>
</ul>

<p>Il datore di lavoro che intende svolgere i compiti del RSPP deve frequentare <b>corsi di formazione</b>, di durata minima di 16 ore e massima di 48 ore e relativi <b>corsi di aggiornamento periodici</b>, adeguati alla natura dei rischi presenti sul luogo di lavoro e relativi alle attività lavorative, nel rispetto dei contenuti e delle articolazioni definiti mediante Accordo in sede di Conferenza permanente per i rapporti tra lo Stato, le Regioni e le Province autonome di Trento e di Bolzano.</p>

<h2>Quali sono i compiti del RSPP</h2>

<p>Il responsabile del servizio di prevenzione e protezione affianca il datore di lavoro in fase di <a href="DVR.html">valutazione dei rischi</a> e contribuisce a pianificare le misure di protezione e prevenzione. Più dettagliatamente l’art. 33 del D.Lgs. 81/2008 specifica che il responsabile del servizio prevenzione e protezione deve:</p>

<ul>
	<li><p>collaborare con il datore di lavoro nella valutazione dei rischi e, quindi, nella stesura del relativo documento <a href="DVR.html">DVR</a>, nella programmazione e controllo delle misure di prevenzione e protezione attuate per garantire adeguati livelli di salute e sicurezza;</p></li>
	<li><p>individuare i fattori di rischio all’interno dell’azienda;</p></li>
	<li><p>monitorare in continuo le dinamiche che si sviluppano all’interno dell’azienda per quanto riguarda lo stato delle risorse strutturali e tecnologiche (ambienti di lavoro, impianti, macchine, attrezzature, etc.), l’organizzazione, la formazione e le prassi di lavoro seguite, segnalando in forma scritta al datore di lavoro le situazioni di rischio;</p></li>
	<li><p>elaborare procedure e istruzioni operative di sicurezza per le varie attività aziendali (ad esempio per le attrezzature o compiti lavorativi che costituiscono un maggior rischio per i lavoratori);</p></li>
	<li><p>proporre programmi di informazione e formazione dei lavoratori;</p></li>
	<li><p>partecipare alle consultazioni in materia di tutela della salute e sicurezza sul lavoro, ossia alla riunione periodica annuale (art. 35 D.Lgs. 81/2008);</p></li>
	<li><p>fornire ai lavoratori le informazioni previste dall’art. 36 D.Lgs. 81/2008.</p></li>
</ul>

<h2 id="ASPP">Addetto al Servizio di Prevenzione e Protezione (ASPP)</h2>

<p>L’<b>Addetto al Servizio di Prevenzione e Protezione (ASPP)</b> è colui che aiuta il Responsabile del Servizio di Prevenzione e Protezione (RSPP) a svolgere le attività che riguardano la sicurezza dell’azienda. A seconda delle esigenze e della struttura aziendale, ne possono essere nominati dal Datore di Lavoro uno o più. <br> L’<a href="81_08.html"art. 32</a> del D. Lgs 81/08 dice che per poter svolgere il ruolo di ASPP "è necessario essere in possesso di un titolo di studio non inferiore al diploma di istruzione secondaria superiore nonché di un attestato di frequenza, con verifica dell’apprendimento, a specifici corsi di formazione adeguati alla natura dei rischi presenti sul luogo di lavoro e relativi alle attività lavorative".</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
