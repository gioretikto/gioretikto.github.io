<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Ministeri">
	<title>Ministeri</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Contrattazione collettiva</h1>

<p>La contrattazione può essere definita come il processo di negoziazione tra i datori di lavoro e le loro associazioni, da un lato, e le organizzazioni dei lavoratori dall'altro, teso alla regolamentazione degli interessi delle parti rispetto alla materia dei rapporti individuali di lavoro e delle loro dinamiche.

<p><b>Contratto collettivo</b>. Mediante il contratto collettivo le organizzazioni dei lavoratori e dei datori di lavoro disciplinano in modo uniforme, in un determinato settore d'attività i rapporti di lavoro, definendo altresì le linee guida dei contratti ancora da stipulare. Il contratto collettivo scaturisce dalla contrattazione svolta a vari livelli, individuati dalle parti contraenti, corrispondenti ai livelli in cui si struttura l’organizzazione sindacale (confederazioni, federazioni ed organizzazioni territoriali).</p>

<p><b>Accordi interconfederali</b>. Gli accordi interconfederali sono il risultato finale della contrattazione collettiva operata dalle confederazioni sindacali dei lavoratori e dei datori di lavoro. Tali accordi producono una normativa comune ai diversi settori economici d'attività (Commercio, industria etc.), ed hanno la finalità di regolamentare le scelte economiche del sistema e disciplinare in modo uniforme alcuni standard minimi di trattamento dei lavoratori. Per quel che riguarda la durata, gli accordi di questo tipo non contengono un periodo determinato in quanto vengono stipulati senza regole specifiche di periodicità.</p>

<p><b>Protocollo del luglio 1993</b>. Con l'accordo interconfederale sottoscritto il 3 luglio 1993 dal Governo e dalle parti sociali è stata definita compiutamente la struttura della contrattazione collettiva (articolata su un livello interconfederale, su un livello nazionale di categoria, e su un secondo livello che può essere alternativamente territoriale o aziendale) e le procedure di stipula e di rinnovo dei contratti. Nel Protocollo sono definite tutte le regole che governano ciascun contratto collettivo, il Protocollo costituisce un accordo trilaterale, che in quanto tale è privo di efficacia normativa. Tuttavia, la particolare valenza politica e sindacale dell'impegno assunto dalle parti ha fatto sì che, negli anni, le regole del Protocollo abbiano manifestato un'effettiva capacità di governo del sistema delle relazioni sindacali.</p>
 
<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
