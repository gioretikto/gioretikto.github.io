<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Le fonti del diritto del lavoro">
	<title>Le fonti del diritto del lavoro</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Le fonti del diritto del lavoro</h1>

<p>Da un punto di vista formale, le fonti del diritto del lavoro non si differenziano in alcun modo dalle fonti del diritto in generale, quali previste dall'Ordinamento giuridico e dalle successive elaborazioni dottrinarie. Esse sono i principi generali dell'Ordinamento giuridico, la Carta Costituzionale, le norme di rango primario e secondario, i regolamenti e gli usi. Il diritto del lavoro presenta tuttavia la peculiarità tipica di affidare, a differenza delle altre branche del diritto, una rilevanza all'autonomia collettiva e in particolare ai <a href="contrattazione_collettiva.html">contratti collettivi</a> di lavoro.</p>

<h2>Le fonti eteronome</h2>

<p>Si intendono generalmente per fonti eteronome tutti quei comandi che provengono da soggetti estranei al rapporto e che vincolano le parti in esso coinvolte. Fanno parte delle fonti eteronome le norme di derivazione statuale o locale − e perciò la Costituzione, le leggi e gli atti aventi forza di legge, i regolamenti − ma anche le fonti sovranazionali. <br> A tal propositvo va precisato che, parlando delle <b>fonti di cognizione</b>, gli operatori del diritto non fanno più riferimento all'art. 1 delle Disposizioni preliminari del Codice Civile, che annovera:</p>

<ol>
	<li><p>le leggi;</p></li>
	<li><p>i regolamenti;</p></li>
	<li><p>le norme corporative;</p></li>
	<li><p>gli usi;</p></li>
</ol>

<p>Infatti, da un lato, l'ordinamento corporativo, tipico del periodo fascista, è stato soppresso; dall'altro, l'introduzione della Carta Costituzionale del '48 ha profondamente innovato il sistema delle fonti, modificando anche la gerarchia tra le stesse. <br> Il sistema di fonti oggi generalmente riconosciuto si presenta decisamente più articolato e racchiude norme di diversa derivazione e complessità, anche in ragione delle differenti autorità istituzionali preposte all'elaborazione delle regole. Al primo posto della gerarchia troviamo i cd. "principi generali dell'Ordinamento Giuridico" e le fonti cd. "superprimarie", quali la Costituzione e le leggi costituzionali. In particolare, nella branca del diritto di cui ci stiamo occupando, è la <b>Costituzione</b> a dedicare alla materia diverse norme: quali:</p>

<ul>
	<li><p>	l'art. 35 (sulla tutela del lavoro);</p></li>
	<li><p>	l'art. 36 (in materia di retribuzione);</p></li>
	<li><p>	l'art. 37 (che riconosce la parità dei diritti della donna lavoratrice)</p></li>
	<li><p>	gli artt. 39 e 40 (sulla libertà sindacale e il diritto di sciopero);</p></li>
	<li><p>	oltre naturalmente agli artt. 1 e 4.</p></li>
</ul>

<p>Estrema rilevanza ha avuto inoltre la modifica del Titolo V della Carta, avvenuto con legge costituzionale 16 ottobre 2001, n.3, che ha attribuito alle Regioni potestà legislativa esclusiva in materia di istruzione e formazione professionale, nonché potesta legislativa concorrente, da esercitarsi all'interno del quadro di principi fondamentali stabiliti dallo Stato, in materia di professioni, previdenza complementare e integrativa, tutela e sicurezza del lavoro.</p>

<p>Al secondo posto, nella gerarchia delle fonti del diritto del lavoro, troviamo le <b>fonti</b> cd. "<b>ordinarie</b>" e perciò le leggi dello Stato e gli atti aventi forza di legge, ma anche le leggi regionali. Quanto alle leggi dello Stato, va detto che la materia del diritto del lavoro trova una regolamentazione solo parziale e generale nel <b>Codice civile</b>, che pur a essa dedica l'intero <b>Libro V</b>. La maggior parte della disciplina dei rapporti di lavoro deriva invece dalla <a href="../cost/antinomie.html#spec.html">legislazione speciale</a>, che si è sovtrapposta nel tempo dando vita a un complesso insieme di norme, alcune di carattere generale e dirette a cogliere gli aspetti comuni a ogni attività lavorativa subordinata (come, per es., la <b>L. 300/1970</b>, cd. "<a href="statuto_lavoratori.html">Statuto dei lavoratori</a>", altre predisposte alla regolamentazione di aspetti specifici del rapporto lavorativo e alla tutela di particolari diritti (a titolo di esempio citiamo la L.604/1966 sui licenziamenti individuali, la L. 903/77 sulle parti opportunità e la L.146/1990 sullo sciopero nei servizi pubblici essenziali).</p>

<p>A un <b>livello inferiore</b>, nella gerarchia delle fonti eteronome, vi sono i <b>regolamenti</b>, e in particolare quelli di attuazione ed esecuzione degli atti aventi forza di legge, i quali hanno l'efficacia propria degli atti amministrativi. Tale specificazione si rende necessaria in quanto altri tipi di regolamenti, quali quelli aziendali, entrano a far parte delle fonti del diritto del lavoro. Essi però non provengono da fonti istituzionali e verranno perciò trattati al momento opportuno.</p>

<h2>Le fonti contrattuali collettive</h2>

<p>La disciplina del diritto del lavoro trova latre fonti nel contratto collettivo e nel contratto individuale di lavoro. <br> Il <b>contratto collettivo</b> è stipulato tra i sindacati dei lavoratori e le associazione sindacali degli imprenditori ed <b>ha lo scopo di stabilire il trattamento minimo garantito e le condizioni di lavoro cui dovranno uniformarsi i singoli contratti individuali</b>.</p>

<p class="small">Per questa sua peculiarità il contratto collettivo rientra nel novero dei <i>contratti normativi</i>, ossia quei contratti connotati da una funzione normativa, idonei cioè a determinare l'insorgenza di regole, di precetti ai quali le parti dovranno uniformarsi o sottostare nel compimento di una determinata futura attività.</p>

<p>Il contratto collettivo è normalmente concluso:</p>

<ul>
	<li><p>a <i>livello confederale</i>. L'accordo è stipulato tra le confederazioni nazionali che rappresentano interi rami delle attività economiche e contiene la disciplina di generale applicazione;</p></li>
	<li<<p>a <i>livello di categoria</i>. È firmato dalle organizzazioni sindacali di categoria e contiene la disciplina generale delle condizioni minime di trattamento della forza-lavoro;</p></li>
	<li><p>a <i>livello aziendale</i>. È stipulato direttamente dal datore di lavoro e, per conto dei lavoratori, dall'organismo sindacale aziendale; riporta le condizioni di trattamento dei dipendenti all'interno dell'azienda.</p></li>
</ul>

<p>Il <b>contratto individuale</b> è, invece, l'<b>accordo concluso direttamente tra singolo lavoratore e singolo datore</b>.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
