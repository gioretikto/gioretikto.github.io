<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Ministeri">
	<title>Ministeri</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La consuetudine</h1>

<p>L'utilizzo della consuetudine quale fonte del diritto del lavoro presenta alcune particolarità rispetto a quanto fissato generalmente dall'art. 8 delle disposizioni preliminari del Codice civile, secondo cui essa può venire in rilievo solo quando riguardi una materia non regolata da alcuna disposizione legislativa (consuetudine cd. <i>praeter legem</i>), ovvero quando, essendovi una disciplina normativa o regolamentare, sia da questa espressamente richiamata (consuetudine cd <i>secundum legem</i>). <br> L'<a href="../privato/cc.html">art. 2078 c.c.</a> dispone infatti che, nella materia del lavoro, “in mancanza di disposizioni di legge o di contratto collettivo si applicano gli usi. Tuttavia gli usi più favorevoli ai prestatori di lavoro prevalgono sulle norme dispositive di legge. Gli usi non prevalgono sui contratti individuali di lavoro”. <br> Ci si trova, perciò, di fronte a una consuetudine che vale come fonte di diritto non solo quando una certa materia non sia stata precedentemente oggetto di regolamentazione normativa o contrattuale, bensì anche quando una disposizione di legge esista, ma la consuetudine che si vuole applicare sia più favorevole al prestatore di lavoro, purché, ovviamente, si tratti di norma dispositiva e non inderogabile. In mancanza di espressa previsione, si deve invece ritenere che la consuetudine non possa mai prevalere sui contratti collettivi, neppure quando essa stabilisca condizioni migliorative per il prestatore di lavoro.</p>

<h2 id="giur">La giurisprudenza</h2>

<p>L'importanza della giurisprudenza nel sistema delle fonti del diritto del lavoro è cresciuta di pari passo con il proliferare delle leggi speciali che, sminuzzando 
la materia in un insieme normativo complesso, hanno creato spesso l'esigenza di un intervento interpretativo e chiarificatore. I criteri cui la giurisprudenza si è affidata nel suo compito sono principalmente:</p>

<ul>
	<li><p>l'<b>equità</b>, cui alcune norme rilevanti nella materia del lavoro fanno espresso riferimento, come l’art. 36 Cost. in materia di retribuzione; l’art. 2109
c.c. con riguardo alla durata delle ferie annuali; l'art. 2110 c.c. per la determinazione dell'indennità per infortunio, malattia, gravidanza o puerperio; l'art. 2118 c.c. sulla durata del preavviso;</p></li>

	<li><p>il principio cd. del <b>favor praestatoris</b>, che tutela il lavoratore come soggetto più debole del rapporto e che ha condizionato anche diverse scelte del legislatore.</p></li>
</ul>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
