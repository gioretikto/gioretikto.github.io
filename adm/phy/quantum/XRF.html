<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La Tecnica XRF">
	<title>La Tecnica XRF</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La Tecnica XRF</h1>

<p>La XRF (X-ray fluorescence spectroscopy) è una tecnica di spettroscopia in emissione di raggi X che permette l’identificazione degli elementi chimici che sono presenti, o compongono, il campione esaminato. Tale tecnica permette quindi di stabilire la presenza di un determinato elemento ed, utilizzando un’appropriata metodologia di misura e di analisi dei dati, stabilire la concentrazione di esso nel campione. Ovviamente il passaggio da tecnica di analisi qualitativa a quella quantitativa non è automatico, questo può in effetti avvenire solo in particolari condizioni di lavoro.<br> Il principio utilizzato è assai semplice: impiegando una radiazione X di energia ed intensità appropriate è possibile creare, per effetto fotoelettrico, una vacanza in un guscio interno dell’atomo di un elemento. Tale posizione viene successivamente rioccupata da un elettrone che appartiene ad uno dei gusci più esterni, che nella diseccitazione produce un fotone che ha una energia pari alla differenza tra le energie dell’elettrone nelle due posizioni iniziale e finale (vedi figura 1). Un sottile fascio di raggi x (mono o poli energetico non ha per il momento importanza) penetrando nel materiale, attraversando la porzione di superficie su cui incide, diminuisce progressivamente di intensità con una legge esponenziale in quanto la probabilità di interazione del singolo quanto di energia (il fotone) non cambia; ma progressivamente il numero dei fotoni diminuisce. In alcune interazioni viene prodotta una radiazione secondaria che può essere utilizzata sia per individuare il tipo di meccanismo di interazione occorso sia per riconoscere l’atomo. Nel caso di radiazione molto energetica, come è quella X, l’interazione avviene direttamente sul singolo elettrone, anzi in alcuni meccanismi sugli elettroni che appartengono ai gusci più interni dell’atomo. Questo è il caso utile per la produzione della radiazione di fluorescenza dei raggi X, che è quella di cui ci occupiamo, che origina dal successivo processo di dieseccitazione in cui vengono prodotti fotoni che hanno energie che sono caratteristiche del singolo elemento. È opportuno sottolineare come il fenomeno della fluorescenza, cioè della emissione di fotoni di energia conosciuta, non dipende dalla modalità di eccitazione per cui i fotoni emessi da un atomo di rame hanno eguale energia se esso è stato bombardato con fotoni, con elettroni o con una qualsiasi altra radiazione che sia in grado di creare una vacanza nel guscio più interno dell’atomo. </p>

<figure>
<img src="img/XRF.png" alt="XRF"/>
<figcaption>Schema del processo di base della Fluorescenza dei raggi X</figcaption>
</figure>



<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
