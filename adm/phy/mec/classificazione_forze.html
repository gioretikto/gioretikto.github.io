<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Classificazione delle forze"/>
	<title>Classificazione delle forze</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Classificazione delle forze</h1>

<p>Se consideriamo le forze responsabili di gran parte dei fenomeni studiati in fisica classica, o anche in altre discipline quali la bilogia, la chimica, l'ingegneria, esse sono tutte riconducibili a poche interazioni fondamentali, l'<b>interazione gravitazionale</b> e l'<b>interazione elettromagnetica</b>. <br> A livello nucleare e subnucleare si presentano altri due tipi di interazione, l'<b>interazione forte</b> e l'<b>interazione debole</b>, ma tali argomenti esulano dai contenuti di questo testo. <br> La scoperta che l'apparente grande varietà di tipi di forze è il manifestarsi, in fenomeni anche molto differenti, di poche interazioni fondamentali assume una grande rilevanza concettuale ed è il risultato di una lunga indagine sperimentale e teorica rivolta all'unificazione delle interazioni. Già nel 1800 si arrivò a dimostrare che i fenomeni elettrici e magnetici potevano essere unificati in un'unica teoria, che permetteva anche la spiegazione della propagazione della luce. Più recentemente si è compreso che è possiible operare un'ulteriore unificazione, a livello microscopico, tra interazione elettromagnetica e interazione debole, <b>interazione elettrodebole</b>. <br> Dall'altra <b>interazione</b> fondamentale classica, quella <b>gravitazionale</b>, daremo una descrizione in seguito, nel capitolo 11. <br> Il nostro studio però è ora rivolto ad individuare il tipo di moto di un punto o più in generale di un sistema di punti in itnerazione tra loro e col resto del mondo. L'interazione sarà esprimibile tramite una o più forze, la conoscenza della cui origine non rientra nei nostri scopi e non influenza per ora il nostro studio. Sarà invece essenziale poter esprimere queste forze con opportune espressioni analitiche da introdurre nella (3.1)</p>

<section aria-label="End">
<a href="Newton.html">&#171; Leggi di Newton</a></p>
<a href="index.html">Index</a>
<a href="p.html">Quantità di moto. Impulso&#187;</a>
</section>

</article>

</body>
</html>
