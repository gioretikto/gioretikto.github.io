<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Forze Conservative. Energia potenziale">
	<title>Forze Conservative. Energia potenziale</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Forze Conservative. Energia potenziale</h1>

<p>I tre esempi di calcolo di lavoro (par. 4.2, 4.3, 4.4) presentano una differenza sotanziale: nei primi due (forza peso e forza elastica) il lavoro viene a dipendere solo dalle coordinate delle posizioni <i>A</i> e <i>B</i> e non dal particolare percorso che congiunge <i>A</i> e <i>B</i>, nel terzo (forza di attrito) invece il alvoro dipende dalla traiettoria.<br> Le forze del primo tipo, quelle per cui il lavoro non dipende dal percorso, si chiamano <b>forze conservative</b>. Per il calcolo del lavoro possiamo utilizzare qualsiasi percorso che colleghi <i>A</i> a <i>B</i>:</p>
<math xmlns="http://www.w3.org/1998/Math/MathML" display="block">
  <msubsup>
    <mo data-mjx-texclass="OP">&#x222B;</mo>
    <mi>A</mi>
    <mi>B</mi>
  </msubsup>
  <mo stretchy="false">(</mo>
  <mi mathvariant="bold">F</mi>
  <mo>&#x22C5;</mo>
  <mtext>d</mtext>
  <mi mathvariant="bold">s</mi>
  <msub>
    <mo stretchy="false">)</mo>
    <mrow data-mjx-texclass="ORD">
      <mtext>I</mtext>
    </mrow>
  </msub>
  <mo>=</mo>
  <msubsup>
    <mo data-mjx-texclass="OP">&#x222B;</mo>
    <mi>A</mi>
    <mi>B</mi>
  </msubsup>
  <mo stretchy="false">(</mo>
  <mi mathvariant="bold">F</mi>
  <mo>&#x22C5;</mo>
  <mtext>d</mtext>
  <mi mathvariant="bold">s</mi>
  <msub>
    <mo stretchy="false">)</mo>
    <mrow data-mjx-texclass="ORD">
      <mtext>II</mtext>
    </mrow>
  </msub>
  <mo>=</mo>
  <msubsup>
    <mo data-mjx-texclass="OP">&#x222B;</mo>
    <mi>A</mi>
    <mi>B</mi>
  </msubsup>
  <mi mathvariant="bold">F</mi>
  <mo>&#x22C5;</mo>
  <mtext>d</mtext>
  <mi mathvariant="bold">s</mi>
</math>

<!-- $$\int_A^B (\mathbf{F} \cdot \text{d}\mathbf{s})_{\text{I}} = \int_A^B (\mathbf{F} \cdot \text{d}\mathbf{s})_{\text{II}} = \int_A^B \mathbf{F} \cdot \text{d}\mathbf{s} $$ -->

<p>Il lavoro lungo il percorso I coincide con quello lungo il percorso II, fig. 4.7, o lungo qualsiasi altro e per eseguire il calcolo pratico possiamo così scegliere il percorso analiticamente più comodo. <br> Il lavoro è pertanto esprimibile come differenza dei valori che una funzione delle coordinate assume in <i>A</i> e in <i>B</i> (l'abbiamo visto negli esempi). Ciò comporta che se si incerte il senso di percorrenza, cioè si va da <i>B</i> a <i>A</i>, cambia solo il segno del lavoro:</p>

<math xmlns="http://www.w3.org/1998/Math/MathML" display="block">
  <msubsup>
    <mo data-mjx-texclass="OP">&#x222B;</mo>
    <mi>A</mi>
    <mi>B</mi>
  </msubsup>
  <mi mathvariant="bold">F</mi>
  <mo>&#x22C5;</mo>
  <mtext>d</mtext>
  <mi mathvariant="bold">s</mi>
  <mo>=</mo>
  <mo>&#x2212;</mo>
  <msubsup>
    <mo data-mjx-texclass="OP">&#x222B;</mo>
    <mi>B</mi>
    <mi>A</mi>
  </msubsup>
  <mi mathvariant="bold">F</mi>
  <mo>&#x22C5;</mo>
  <mtext>d</mtext>
  <mi mathvariant="bold">s</mi>
</math>

<!-- $$\int_A^B \mathbf{F} \cdot \text{d}\mathbf{s} = - \int_B^A \mathbf{F} \cdot \text{d}\mathbf{s} $$ -->

<p>Per un percorso chiuso <i>ABA</i> lungo la traiettoria I e la traiettoria -II, percorsa in senso inverso, si ha</p>

<math xmlns="http://www.w3.org/1998/Math/MathML" display="block">
  <msubsup>
    <mo data-mjx-texclass="OP">&#x222B;</mo>
    <mi>A</mi>
    <mi>B</mi>
  </msubsup>
  <mo stretchy="false">(</mo>
  <mi mathvariant="bold">F</mi>
  <mo>&#x22C5;</mo>
  <mtext>d</mtext>
  <mi mathvariant="bold">s</mi>
  <msub>
    <mo stretchy="false">)</mo>
    <mrow data-mjx-texclass="ORD">
      <mtext>I</mtext>
    </mrow>
  </msub>
  <mo>+</mo>
  <msubsup>
    <mo data-mjx-texclass="OP">&#x222B;</mo>
    <mi>B</mi>
    <mi>A</mi>
  </msubsup>
  <mo stretchy="false">(</mo>
  <mi mathvariant="bold">F</mi>
  <mo>&#x22C5;</mo>
  <mtext>d</mtext>
  <mi mathvariant="bold">s</mi>
  <msub>
    <mo stretchy="false">)</mo>
    <mrow data-mjx-texclass="ORD">
      <mo>&#x2212;</mo>
      <mtext>II</mtext>
    </mrow>
  </msub>
  <mo>=</mo>
  <mn>0</mn>
</math>

<!-- $$\int_A^B (\mathbf{F} \cdot \text{d}\mathbf{s})_{\text{I}} + \int_B^A (\mathbf{F} \cdot \text{d}\mathbf{s})_{-\text{II}} = 0 $$ -->

<p>Di conseguenza <b>lungo un qualsiasi percorso chiuso il lavoro è nullo</b>:</p>

<div class="eq">
<p>∮ <b>F</b> ⋅ d<b>s</b> = 0</p>
</div>

<p>Questa proprietà si può assumere come definizione di forza conservativa  (perfettamente equivalente alla precedente definizione). Per chiarezza precisiamo che in tutti gli integrali scritti finora la forza in generale è diversa da punto a punto lungo ciascuna traiettoria e quindi è diversa da traiettoria a traiettoria; però l'integrale di linea non dipende dalla traiettoria. <br>La funzione delle coordinate di cui abbiamo parlato finora si chiama, come già detto, <b>energia potenziale</b> e per tutte le forze conservative vale la relazione</p>

<div class="eq">
<p><i>W</i> = <i>E<sub>p,A</sub></i> &minus; <i>E<sub>p,B</sub></i> = &Delta;<i>E<sub>p</sub></i>&emsp; (4.7)</p>
</div>

<p>Riassumendo:</p>

<ul>
	<li><p>per tutte le forze conservative il lavoro si esprime sempre come l'opposto della variazione dell'energia potenziale, relativa alla specifica forza;</p></li>
	<li><p>non esiste una formula generale dell'energia potenziale, ma l'espressione esplicita dell'energia potenziale dipende dalla particolare forza conservativa;</p></li>
	<li><p>nei due casi che abbiamo discusso si è ottenuto, rispettivamente per la forza peso e per la forza elastica,</p>

	<div class="eq">
	<p><i>E<sub>p, peso</sub></i> = <i>mgz</i>, &emsp; <i>E<sub>p, el</sub></i> = ½<i>kx</i><sup>2</sup></p>
	</div>
	</li>
</ul>

<p>Bisogna sottolineare che la (4.7), la quale in sostanza permette di esprimere il valore del lavoro direttamente tramite la variazione dell'energai potenziale, non ha il carattere generale di (4.3): quest'ultima è utilizzabile sempre, con qualsiasi tipo di forza ange. In altre parole, per il calcolo del lavoro vale (4.7) se le forze sono conservative, altrimenti bisogna usare la definizione (4.1); però, comunque si sia arrivati a <i>W</i>, vale sempre (4.3).<br> La (4.7) permette il calcolo esplicito dell'espressione dell'energia potenziale e ne precisa il significato fisico, legandolo alla capacità di fornire lavoro. Infatti quando durante il moto l'energia potenziale diminuisce (&Delta;<i>E<sub>p</sub></i> &lt; 0), il lavoro compiuto dalla forza è positivo e può essere utilizzato. Se invece l'energia potenziale aumenta (&Delta;<i>E<sub>p</sub></i> &gt; 0) il lavoro è negativo e ciò in pratica vuol dire che bisogna fornire lavoro dall'esterno per fare avvenire quel determinato processo. per un percorso chiuso <i>E<sub>p,A</sub></i> = <i>E<sub>p,B</sub></i> e <i>W</i> = 0, come si è detto: se si prende lavoro per fare aumentare <i>E<sub>p</sub></i> nel passaggio da <i>A</i> a <i>B</i>, quando si torna da <i>B</i> ad <i>A</i> si ricava esattamente quanto speso e, viceversa, se si ricava lavoro nel passaggio da <i>A</i> a <i>B</i> bisogna spendere altrettano per riportare il punto da <i>B</i> ad <i>A</i>. <b>Da una forza conservativa non si può ricavare lavoro se il percorso è chiuso ovvero, come si dice, se il processo è ciclico</b>.<br>L'energia potenziale viene definita a meno di una costante additiva, che è ininfluente nella valutazione del lavoro. Consideriamo infatti, nel caso del'energia potenziale associata alla forza peso, di assumere il livello zero su un piano passante per l'origine dell'asse <i>z</i> e ortogonale a questo: <i>E<sub>p</sub></i> = <i>mgz</i>. Se scegliamo una diversa origine delle coordinate (nella fig. 4.8 gli assi <i>z</i> e <i>z'</i> sono disegnati distinti per chiarezza), <i>E'<sub>p</sub></i> = <i>mgz'</i> = <i>mg</i>(<i>z</i> + <i>z</i><sub>0</sub>) essendo appunto le coordinate di <i>P</i> rispetto a <i>O'</i> e a <i>O</i> legate dalla <i>z'</i> = <i>z</i> + <i>z</i><sub>0</sub>. Quindi</p>

<div class="eq">
<p><i>E'<sub>p</sub></i> = <i>E<sub>p</sub></i> + <i>mgz</i><sub>0</sub> = <i>E<sub>p</sub></i> + costante</p>
</div>

<p>Nella (4.7) compare la variazione dell'energia potenziale e la costante viene eliminata: pur dipendendo il valore di <i>E<sub>p</sub></i> dalla scelta dell'origine, non ne dipende il lavoor della forza peso per gli spostamenti del punto materiale <i>P</i>. <br> Ritornando a quanto visto all'inizio del paragrafo, sappiamo che ci sono forze per le quali non vale la proprietà di invarianza del lavoro rispetto al percorso e non è quindi possibile esprimere il lavoro tramite le differenze dei valori di una funzione delle coordiante. Queeste <b>forze</b> si chiamano <b>non conservative</b> e per esser non si può introdurre l'energia potenziale. Il lavoro di una forza non conservativa si calcola con (4.1) ed è sempre uguale, come per qualsiasi forza, alla variazione di energia cinetica. <br>Una classe particolare di forze non conservative sono le forze di attrito, dette anche <b>forze dssipative</b>.</p>

<section aria-label="End">
<a href="W.html">«Lavoro. Potenza. Energia cinetica</a>
<a href="index.html">Index</a>
<a href="lavoro_elastica.html">4.6 Conservazione dell'energai meccanica»</a>
</section>

</article>

</body>
</html>
