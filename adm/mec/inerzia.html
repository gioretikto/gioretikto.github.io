<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="2.1 Principio di inerzia"/>
	<title>2.1 Principio di inerzia</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>2.1 Principio di inerzia</h1>

<p>All'inizio del primo capitolo ci eravamo proposti di studiare il moto indipendentemente dalle cause che lo determinano. Adesso abbiamo imparato come avviene il moto e come To si caratterizza. La questione fondamentale è perché avviene il moto, quali sono Te cause fisiche per cui un corpo entra in movimento e descrive un certo tipo di moto invece che un altro.<br> La formulazione quantitativa della legge del moto per un punto materiale e le sue più importanti conseguenze sono sviluppate in questo capitolo e nel capitolo 4. Tale parte della meccanica si chiama dinamica del punto materiale ec contiene in particolare anche il caso dell'equilibrio statico, cioe lo studio delle condizioni per cui un punto resta in quiete. <br> Un'osservazione fondamentale è che la variazione dello stato di moto di un punto è determinata dall'interazione del punto con l'ambiente circostante, espressa dal concetto di forza. La prima prova è contenuta nel <b>principio d'inerzia</b>:</p>

<blockquote>un corpo non soggetto a forze non subisce cambiamenti di velo cità, Ovvero resta In stato di quiete se era fermo (<b>v</b> = 0) oppure si muove di moto rettilineo uniforme (<b>v</b> costante non nulla).</blockquote>

<p>L’<b>assenza di forze non implica che non ci sia moto, bensì comporta che la velocità non vari</b>.<br> Questo risultato, notevolissimo se messo in relazione con i mezzi di indagine allora assai Iimitati, venne formulato da Galileo a seguito dei suoi esperimenti sul moto dei corpi. In esso è implicitamente contenuta l'idea che sarebbe stata esplicitata da Newton e posta sotto forma di legge quantitativa:</p>

<blockquote>la variazione di velocità, in modulo e/o in direzione, di un corpo e dovuta all'azione di una forza.</blockquote>

<p>Dato che il principio inerzia richiede, in caso di moto, che questo sia rettilineo uniforme, un moto accelerato segnala la presenza di una forza agente. Un esempio è costituito dal moto circolare uniforme, nel quale la velocità rimane costante in modulo, ma varia m direzione a ciascun istante per effetto dell'accelerazione centripeta, e quindi di una forza. Se improvvisamente si annullasse tale forza il punto cesserebbe il moto circolare uniforme e inizierebbe un moto rettilineo uniforme con direzione secondo la tangente alla circonferenza nella posizione ove è cessata l'azione della forza.<br> La nozione primordiale di forza era legata alla sensazione di sforzo muscolare e successivamente allo sforzo esercitato da sistemi meccanici semplici, come ad esempio per effetto di una molla compressa o estesa o di una leva. In seguito tale concetto si è affinato con la constatazione che non è necessario un contatto per
esercitare una forza, come avviene attraverso una interazione a distanza per le forze di attrazione gravitazionale o per quelle elettrostatiche, che si manifestano tra corpi carichi elettricamente.<br> Dunque: <b>la forza è la grandezza che esprime e misura l’interazione tra sistemi fisici</b>. <br> La forza è una grandezza vettoriale, in quanto a essa sono associate intensità e direzionalità. L'effetto di una forza cambia con la direzione, come viene evidenzia
to in Figura 2.1. Nel caso a) si ha in generale un moto, nella situazione b) non si ha moto, ma eventualmente una deformazione del corpo e del supporto, nel caso c) infine non si manifesta alcun moto in quanto le due forze si bilanciano.<br> Quest'ultimo caso introduce la nozione di eguaglianza di due forze e di equilibrio. Anche nel caso b) possiamo supporre che il piano orizzontale deformandosi produca una forza diretta verso l'alto che fa equilibrio a quella applicata dall'esterno (tale reazione del supporto è indicata come reazione vincolare, vedi paragrafo 2.8). <br> Per poter utilizzare le forze, occorre poterle misurare. L'intensità di una forza può essere misurata tramite uno strumento chiamato <b>dinamometro</b>. Tale strumento, riportato in Figura 2.2, è costituito essenzialmente da una molla da una scala graduata opportunamente tarata e parallela alla molla, e quindi alla direzione del vettore forza da misurare. Il meccanismo di funzionamento del dinamometro sfrutta il principio per il quale la deformazione di una molla è direttamente proporzionale alla forza applicata, come vedremo in dettaglio nel paragrafo 2.13. Pertanto, misurando di quanto si allunga o si accorcia la molla sulla scala graduata è possibile risalire all'intensità della forza <b>F</b> che ha determinato l'allungamento o la compressione, Figura 2.2. Tutti noi abitualmente usiamo un dinamometro nella
quotidianità, spesso senza saperlo. Un particolare dinamometro altro non è che la bilancia pesa persone o gli apparecchi in dotazione al personale di terra negli aeroporti per la misura del peso del bagaglio.</p>

<section aria-label="End">
<a href="parabolico.html">&#171;1.9 Moto parabolico dei corpi</a>
<a href="index.html">Index</a>
<a href="Newton.html">2.2 Leggi di Newton &#187;</a>
</section>

</div>

</body>
</html>
