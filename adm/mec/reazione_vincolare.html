<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Reazioni vincolari"/>
	<title>Reazioni vincolari</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Relazioni vincolari</h1>

<p>Se un corpo, soggetto all'azione di una forza o della risultante non nulla di un'insieme di forze, rimane fermo, dobbiamo dedurre da quanto detto che l'azione della forza provoca una reazione dell'ambiente circostante, detta <b>reazione vincolare</b>, che si esprime tramite una forza, uguale e contraria alla forza o alla risultante delle forze agenti, applicata al corpo stesso in modo tale che esso rimanga in quiete. L'origine di tale forza è in accordo con la terza legge di Newton. Illustriamo questa circostanza con aucluni esempi. <br> Il caso del corpo posato su di un tavolo, con il piano di appoggio orizzontale, lo abbiamo già incontrato nel par. 2.1. Il corpo è soggetto alal froza peso perpendicolarmente al piano, e, per effetto di tale forza, il corpo preme sulla superficie del tavolo. Il tavolo deve produrre, viste le condizioni di quiete del corpo, una forza uguale e contraria alla forza peso che chiamamo reazione vincolare normale <b>N</b>. Se applichiamo ulteriori forze al corpo, normali al piano del tavolo, la reazione vincolare deve equilibrare la risultante <b>R</b> di tali forze: <b>R</b> + <b>N</b> = 0. <br> Qulora per soddisfare la condizione di equilibrio <b>N</b> risultasse rivolta verso il basso, significherebbe che il tavolo per mantenere il corpo fermo dovrebbe esercitare una forza di attrazione sul corpo. Tale situazione si presenta quando altre forze applicate al corpo, con risultante diretta verso l'alto, hanno in modulo un valore superiore a quello della forza peso. In queste confizioni il corpo non rimane appoggiato sul tavolo e in realtà non ha senso paralre di reazione vincolare del piano in quanto non esiste più una superficie di contatto tra corpo e piano di appoggio. <br>Un altro esempio di reazione vincolare è quello che si manifesta nella situazione fisica di un corpo appeso tramite un filo. Il corpo è in condizioni di equilibrio statico, soggetto alla forza peso e alla reazione del sistema filo-punto di aggancio in modo che <b>P</b> + <b>N</b> = 0.</p>

<p>In generale la reazione vincolare non è determinabile a priori, utilizzando una data formula, ma deve essere calcolata caso per caso dall'esame delle condizioni fisiche.</p>

<p>Il concetto di reazione vincolare ossia, come detto, di reazione dell'ambiente circostante (tavolo o sistema filo-punto di aggancio nei due esempi discussi) non è tipico soltanto dell'equilibrio statico, ma, come vedremo, si estende anche al caso di corpi in moto lungo una superficie. E se durante il moto risultasse che a un certo istante la reazione vincolare si annulla, <b>N</b> = 0, vorrebbe dire che in quell'istante avviene il distacco del corpo dalla superficie.</p>

<h2>La sensazione di peso</h2>

<p>Come si è precedentemente visto, quando un corpo di massa <i>m</i> è poggiato su un pavimento orizzontale, esso risente di una reazione vincolare <b>N</b> che in modulo vale <i>mg</i> per l'equilibrio delle forze. È proprio questa reazione applicata al corpo che dà la <i>sensazione di peso</i> e non direttamente la forza peso <b>P</b>. Ciò ha una conseguenza interessante sulla sensazione di peso di un corpo non in condizioni statiche. <br>Consideriamo il corpo posato su una piattaforma che può muoversi verticalmente con una accelerazione <b>a</b>. Finché il corpo resta sulla piattaforma la sua accelerazione è <b>a</b> e l'equazione (2.1) si scrive</p>

<div class="eq">
<p><b>N</b> + <b>P</b> = <i>m</i><b>a</b> &emsp;⇒ &emsp;<b>N</b> + <i>mg</i> = <i>m</i><b>a</b></p>
</div>

<p>in quanto al corpo sono applicate sia la forza peso che la reazione dovuta al contatto con la piattaforma. Tale reazione va calcolata volta per volta; solo se fosse <b>a</b> = 0 sarebbe in modulo <i>N</i> = <i>P</i> = <i>mg</i>, come detto sopra. Risolvendo troviamo infatti</p>

<div class="eq">
<p><b>N</b> = <i>m</i>(<b>a</b> &minus; <b>g</b>)</p>
</div>

<p>e abbiamo quattro casi da esaminare; come asse di riferimento prendiamo un asse <i>z</i> verticale orientato verso l'alto, per cui <b>g</b> = -<i>g</i><b>u</b><sub><i>z</i></sub>.</p>

<ol>
	<li><p><b>a</b> discorde a <b>g</b>, piattaforma che accelera verso l'alto (o perché sale accelerando o perché scende frenando):</p>

<div class="eq">
<p><b>N</b> = <i>m</i>[<i>a</i><b>u</b><sub><i>z</i></sub> &minus; (&minus;<i>g</i><b>u</b><sub><i>z</i></sub>)] = <i>m</i> (<i>a</i> + <i>g</i>)<b>u</b><sub><i>z</i></sub> &emsp;⇒ &emsp; <i>N</i> &gt; <i>mg</i>;</p>
</div>

<p>si ha una <b>sensazione di aumento di peso</b>, una bilancia pesapersone darebbe una lettura maggiore di quando la piattaforma è ferma.</p></li>

<li><p><b>a</b> concorde a <b>g</b>, piattaforma che accelera verso il basso (o perché scende accelerando o perché sale frenando), con <i>a</i> &lt; <i>g</i>:</p>

<div class="eq">
<p><b>N</b> = <i>m</i>[<i>a</i><b>u</b><sub><i>z</i></sub> &minus; (&minus;<i>g</i><b>u</b><sub><i>z</i></sub>)] = <i>m</i> (<i>g</i> &minus; <i>a</i>)<b>u</b><sub><i>z</i></sub> &emsp;⇒ &emsp; <i>N</i> &gt; <i>mg</i>;</p>
</div>

<p>la <b>sensazione</b> è <b>di diminuzione di peso</b>, la bilancia dà una lettura minore di quando la piattaforma è ferma.</p></li>

<li><p><b>a</b> concorde con <b>g</b> con:</p>

<div class="eq">
<p><b>a</b> = <b>g</b> &emsp;⇒ &emsp; <i>N</i> = 0:</p>
</div>

<p>non c'è reazione e <b>non c'è sensazione di peso</b> (ciò si realizzerebbe con la piattaforma in caduta libera).</p></li>

<li><p><b>a</b> concorde a <b>g</b>, con <i>a</i> &gt; <i>g</i>: si ha il distacco del corpo della piattaforma; infatti la soluzione darebbe <b>N</b> discorde all'asse <i>z</i>, la reazione dovrebbe attirare il corpo verso la piattaforma, il che è privo di senso.</p></li>

</ol>

<p>I casi 1 e 2 si possono verificare facilmente ponendosi du una bilancia in un ascensore che accelera.<br> L'argomento verrà rirpeso da un altro punto di vista nell'es. 3.6, in cui si esamina l' origine della <b>forza apparente</b> che modifica la forza peso (2.5).</p>

<section aria-label="End">
<a href="centripeta.html">&#171; Azione dinamica delle forze. Equilibrio dinamico</a></p>
<a href="index.html">Index</a>
<a href="reazioni_vincolari.html">Reazioni vincolari&#187;</a>
</section>

</article>

</body>
</html>
