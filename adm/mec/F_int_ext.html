<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Sistemi di punti. Forze interne e forze esterne">
	<title>Sistemi di punti. Forze interne e forze esterne</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Sistemi di punti. Forze interne e forze esterne</h1>

<p>Nei cap. 3 e 4 abbiamo studiato la dinamica di un punto materiale, come conseguenza dell'interazione con il resto dell'universo, cioè dell'azione di una forza o di un sistema di forze agenti su di esso. <br>Consideriamo ora un sistema di <i>n</i> punti materiali, con <i>n</i> maggiore di 1, interagenti tra di loro e con il resto dell'universo. <br>La forza <b>F<sub>i</sub></b>, agente sull'<i>i</i>-esimo punto si può pensare come risultante delle <b>forze esterne</b> agenti sul punto, <b>F</b><sub>i</sub><sup>(E)</sub>, e delle forze esercitate dagli <i>n</i> &minus; 1 punti, <b>forze interne</b> al sistema, <b>F</b><sub>i</sub><sup>I</sup>:</p>

<div class="eq">
<p><b>F</b><sub>i</sub> = <b>F</b><sub>i</sub><sup>(E)</sub> + <b>F</b><sub>i</sub><sup>(I)</sub></p>
</div>

<p>Questa scomposizione è molto utile concettualmente, come si vedrà , ma non possiamo evidenziare dal moto del punto <i>P<sub>i</sub></i> separatamente i due tipi di forze: infatti il moto di <i>P<sub>i</sub></i> è determinato dalla risultante <b>F<sub>i</sub></b>. <br> La distinzione tra forze esterne e forze interne  dipende da come viene definito il sistema di punti. Se, per es., inglobiamo nel sistema una parte del resto dell'universo, alcune forze, precedentemente considerate esterne, diventano interne. Nel sistema formato dai pianeti che ruotano attorno al sole il moto della terra è determinato dall'interazione della stessa con i singoli pianeti (forze interne) e con il sole e il resto dell'universo (forze esterne). Se invece definissimo come sistema tutti i pianeti eccettuati Marte e Giove, l'interazione della terra con questi due pianeti diventerebbe una forza esterna. <br> Alle <b>forze interne si applica la terza legge di Newton, o principio di azione e reazione</b>: se il punto <i>i</i>-esimo esercita sul punto <i>j</i>-esimo la forza <b>F</b><sub>i,j</sub>, il punto <i>j</i>-esimo reagisce esercitando sul punto <i>i</i>-esimo la forza <b>F</b><sub>j,i</sub> e tali forze hanno la stessa retta di azione, stesso modulo e verso opposto;M esse possono essere attrattive o repulsive, nella fig. 6.1 è mostrato il caso di forze attrattive. <br> La natura delle forze interne in un sistema di punti materiali può essere qualsiasi; ad es., se i punti sono legati tra loro da fili e molle abbiamo le tensioni dei fili (attrattive) e le forze elastiche (attrattive o repulsive a seconda che le molle siano estese o compresse), se i punto sono a contatto le forze interne possono essere dovute a deformazioni (elastiche o non elastiche) e a fenomeni di attrito. Ancora, se i punti hanno carica elettrica, vanno considerate forze elettriche e magnetiche, che possono essere attrattive o repulsive. Infine, tra punti dotati di massa si esercita la forza gravitazionale, che studieremo nel cap. 11; essa è trascurabile per i normali sistemi di punti, in quanto le masse sono piccole, ma è invece la forza fondamentale nei problemi di meccanica celeste (moto di pianeti e satelliti). Osserviamo inoltre che le forze interne possono essere conservative o non conservative.</p>


<section aria-label="End">
<a href="epoxides.html">«Epoxides</a>
<a href="index.html">Index</a>
<a href="L_conservation.html">Angular momentum conservation»</a>
</section>

</article>

</body>
</html>
