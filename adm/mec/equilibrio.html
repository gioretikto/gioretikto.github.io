<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Risultante delle forze. Equilibrio. Reazioni vincolari"/>
	<title>Risultante delle forze. Equilibrio. Reazioni vincolari</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Risultante delle forze. Equilibrio. Reazioni vincolari</h1>

<p>Abbiamo già rilevato che la forza è una grandezza vettoriale e come tale l'abbiamo rappresentata nelle figure. Un'importante verifica di questa affermazione si ha quando su un punto materiale agiscono contemporaneamente più forze, tre nel caso della fig. 1: si constata che il moto del punto ha luogo come se agisse una sola forza, la <b>risultante vettoriale delle forze</b> applicate al punto</p>

<div class="eq">
<p><b>R</b> = <b>F</b><sub>1</sub> + <b>F</b><sub>2</sub> + ... + <b>F</b><sub>n</sub> = &Sigma;<sub>i</sub> <b>F</b><sub>i</sub></p>
</div>

<p>in effetti l'<b>accelerazione del punto</b> è pari alla somma vettoriale delle accelerazioni che il punto avrebe se agisse ciascuna forza da sola:</p>

<div class="eq">
<p><b><i>a</i></b> = <b>R</b>/<i>m</i> = &Sigma;<sub>i</sub> <b>F</b><sub>i</sub>/<i>m</i> = &Sigma;<sub>i</sub> <b>a</b><sub>i</sub></p>
</div>

<p>Questo fondamentale risultato sperimentale fa capire che in presenza di più forze ciascuna agisce indipendentemente dalle altre, comunicando sempre al punto l'accelerazione <i><b>a</b></i> = <b>F</b><sub>i</sub>/<i>m</i>; si parla a tale proposito di <b>indipendenza delle azioni simultanee</b>. D'altra parte tutto ciò implica che dallo studio del moto di un punto materiale otteniamo informazioni solo sulla risultante delle forze agenti sul punto stesso, <b>R</b>, e non sulle singole forze che concorrono a formare la forza risultante. <br> In particolare, <i>affermare che la forza gente su un punto è nulla non significa necessariamente che sul punto non agiscano forze, ma speso indica che la somma delle forze agenti su di esso, cioè la risultante, è nulla</i>. <br> Se <b>R</b> = 0 e il punto ha inizialmente velocità nulla, esso rimane in quiete: sono realizzate le condizioni di <b>equilibrio statico</b> del punto. Devono quindi essere nulle le componenti della risultante ovvero, con riferimento ad un sistema di assi cartesiani,</p>

<div class="eq">
<p><b>R</b> = &Sigma;<sub>i</sub> <b>F</b><sub>i</sub> = 0 &emsp;⇒&emsp; R<sub>x</sub> = R<sub>y</sub> = R<sub>z</sub> = 0<br>
⇒ &Sigma;<sub>i</sub> <i>F<sub>ix</sub></i> = 0 &emsp;&Sigma;<sub>i</sub> <i>F<sub>iy</sub></i> = 0  &emsp;&Sigma;<sub>i</sub> <i>F<sub>iz</sub></i> = 0</p>
</div>

<p>essendo <i>F<sub>ix</sub></i>, <i>F<sub>iy</sub></i>, <i>F<sub>iz</sub></i>, le componenti lungo gli assi della forza <i>i</i>-esima. <br>In figura 2, è mostrata la condizione di eq	uilinbrio statico con due forze, che devono essere necessariamente uguali ed opposte, e con tre forze, figura 2b, che devono essere complanari e disposte secondo i lati di un triangolo; ciascuna forza deve infatti essere opposta e, in modulo, uguale alla risultante delel altre due. Se le forze agenti sono in numero superiore a tre, esse devono poter essere disposte, in base alla regola di somma vettoriale, in modo tale da formare una pologanale chiusa. <br> Gli esempi mostrati, corrispondenti tutti a sitauzioni sperimentalmente semplici da realizzare, confermano anche nel caso dell'equilibrio statico la natura vettoriale delle forze. In generale, dato un insieme di forze applicate ad un punto e aventi risultante <b>R</b>', l'equilibrio statico si ottiene applicando al punto una foza uguale ed opposta a <b>R</b>', così da realizzare appunto la condizione <b>R</b> = 0. </p>

<h2>Relazioni vincolari</h2>

<p>Se un corpo, soggetto all'azione di una forza o della risultante non nulla di un'insieme di forze, rimane fermo, dobbiamo dedurre da quanto detto che l'azione della forza provoca una reazione dell'ambiente circostante, detta <b>reazione vincolare</b>, che si esprime tramite una forza, uguale e contraria alla forza o alla risultante delle forze agenti, applicata al corpo stesso in modo tale che esso rimanga in quiete.</p>

<section aria-label="End">
<a href="comparative_sup.html">&#171; comparative</a></p>
<a href="index.html">Index</a>
<a href="teodorico.html">Teodorico&#187;</a>
</section>

</article>

</body>
</html>
