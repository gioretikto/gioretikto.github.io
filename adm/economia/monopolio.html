<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Monopolio"/>
	<title>Monopolio</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Monopolio</h1>

<p>Un <b>monopolio</b> (dal greco μόνος, mónos, 'singolo, solo' e πωλεῖν, pōleîn, 'vendere'), secondo Irving Fisher, è quella forma di mercato, caso estremo di concorrenza non perfetta, in cui una sola impresa agisce da venditore di un bene prodotto o servizio, che non hanei strettamente sostitutivi. La causa dell'esistenza dei monopoli è dovuta all'esistenza di un qualche impedimento all'entrata di altre imprese, cioè alla presenza di <i>barriere all'entrata</i> (dal caso della proprietà esclusiva di una risorsa  base di produzione, al caso in cui lo stato attribuisce a una impresa il diritto esclusivo di produzione di un certo bene o servizio - nel qual caso si ha monopolio di stato -, all'esistenza di <i>economie di scala</i>, cioè la situazione in cui l'aumento della scala di produzione comporta una diminuzion del costo medio unitario di produzione).<sup>1</sup></p>

<p>Assumiamo più precisamente che vi sia monopolio puro unilaterale, il che implica che:</p>

<ol type="a">
	<li><p>tutte le altre imprese nel sistema economico producono beni i cui prezzi non influenzano in alcun modo la domanda del bene prodotto in monopolio;</p></li>

	<li><p>il numero di acquirenti del bene è sufficientemente grande perché nessuno di essi possa influire con la propria domanda sul prezzo del bene stesso.</p></li>
</ol>

<p>Essendo l’unico produttore di un certo bene, la curva di domanda del monopolista coincide con la curva di domanda del mercato. Poiché, come sappiamo, la curva di domanda del mercato è inclinata negativamente, il monopolista, a differenza dell'impresa concorrenziale, non perde tutti i suoi compratori, e quindi i suoi ricavi, se alza il prezzo. D'altra parte, se vuole aumentare la produzione, il monopolista deve ridurre il prezzo. Egli, di conseguenza, non è un <i>price taker</i> e può fissare il prezzo — ha cioè <i>potere di mercato</i> —. In quanto agente razionale egli fisserà il prezzo che gli garantisce il raggiungimento del suo obiettivo che è quello, come ogni altra impresa, della massimizzazione del profitto. <br>
Di seguito esaminiamo l'equilibrio dell'impresa in regime di monopolio in riferimento al breve e al lungo periodo, facendo riferimento alla prima classica analisi del tema condotta dal matematico francese Antoine Augustin Cournot (1801-1877) in un libro del 1838 dal titolo <i>Recherches sur les principes mathématiques de la théorie des richesses</i><sup>2</sup>, poi ripresa da Marshall e definitivamente sistemata tra gli anni 20 e 30 del 900 dai teorici della concorrenza imperfetta.</p>

<h2>L'equilibrio del monopolista nel breve periodo</h2>

<p>La condizione di massimizzazione del profitto per l'impresa monopolistica (come ovviamente per ogni impresa) è l'uguaglianza di ricavo marginale e costo marginale: d<i>R</i>(<i>q</i>)/d<i>q</i> = dC(<i>q</i>)/d(<i>q</i>)<sup>3</sup>, dove R (<i>q</i>) è il ricavo totale e C (<i>q</i>) è il costo totale. Il prezzo e la corrispondente produzione sono conseguentemente determinati. <br> La figura 1 dà una rappresentazione della posizione di equilibrio. <i>D</i> è la curva di domanda, o curva del ricavo medio; <i>Cme</i> e <i>Cma</i> sono le usuali curve del costo medio e marginale; <i>Rma</i> è la curva del ricavo marginale; <i>p<sub>mon</sub></i> e <i>q<sub>mon</sub></i> sono rispettivamente il prezzo e la quantità di monopolio.<br> La curva del ricavo marginale (per semplicità rappresentata con una retta) ha sull'asse delle ordinate la stessa intercetta che ha la curva di domanda, mentre la sua inclinazione è doppia (l’intercetta sull'asse delle ascisse è così la metà di quella della retta che rappresenta la domanda). Infatti dato <i>p</i> = <i>a</i> -<i>bQ</i>, in corrispondenza della quantità <i>Q</i> + 1 il prezzo sarà diminuito di &Delta;<i>p</i> e sarà <i>p</i> - &Delta;<i>p</i> = <i>a</i> - <i>b</i> (<i>Q</i>+ 1), da cui &Delta;<i>p</i> = <i>b</i>, ovvero per vendere un'unità in più bisogna abbassare il prezzo di b. Il ricavo marginale è allora uguale a</p>

<div class="eq">
<p><i>p</i> - <i>bQ</i> = <i>a</i> - <i>bQ</i> - <i>bQ</i> == a-2bQ.</p>
</div>

<p>In corrispondenza del punto in cui ricavo marginale e costo marginale si eguagliano, il prezzo è maggiore del costo medio, dando così origine a un profitto da monopolio, nel grafico l’area <i>p</i><sub>mon</sub>HKR. Ne risulta che la quantità prodotta in monopolio è <i>minore</i> di quella di concorrenza perfetta.</p>

<figure>
<img src="img/eq_monopolista_breve_periodo.png" alt="equilibrio monopolista"/>
<figcaption><b>Fig.1</b>. L'equilibrio del monopolista nel breve periodo</figcaption>
</figure>

<p>L'entità della differenza dipende dalla <i>elasticità</i> della curva di domanda, come mostra la Fig.2: tanto maggiore è l'elasticità della domanda tanto minore è la differenza di produzione rispetto alla situazione di concorrenza perfetta, e viceversa.</p>

<p>In termini formali possiamo scrivere la relazione nei termini seguenti: data l'equazione delle vendite <i>p</i> = <i>f</i>(<i>Q</i>), del ricavo totale <i>R</i> = <i>f</i>(<i>Q</i>) <i>Q</i> e il ricavo medio <i>R</i>/<i>Q</i> = <i>f</i>(<i>Q</i>), il ricavo marginale può esser scritto come</p>

<div class="eq">
<p>d<i>R</i>/d<i>Q</i> = <i>f'</i>(<i>Q</i>) <i>Q</i> + <i>f</i>(<i>Q</i>).</p>
</div>

<p>Si ha allora</p>

<div class="eq">
<p>d<i>R</i>/d<i>Q</i> = <i>Q</i> * d<i>p</i>/d<i>Q</i> + <i>p</i> = <i>p</i> (1 + <i>Q</i>/<i>p</i> * d<i>p</i>/d<i>Q</i>).</p>
</div>

<p>Essendo l'elasticità in funzione del prezzo, e, definibile come:</p>

<div class="eq">
<p>(<i>p</i>/<i>Q</i>) (d<i>Q</i>/d<i>p</i>), ne deriva<br>
d<i>R</i>/d<i>Q</i> = <i>p</i> (1 + 1/<i>e</i>)</p>
</div>

<p>Si noti che in equlibrio, ovvero quando l'impresa massimizza il profitto, l'espressione sopra è uguale al costo marginale, cioè:</p>

<div class="eq">
<p><i>p</i> (1 + 1/<i>e</i>) = <i>Cma</i>,</p>
</div>

<p>e riordinando</p>

<div class="eq">
<p>(<i>p</i> - <i>Cma</i>)/<i>p</i> = |1/<i>e</i>|</p>
</div>

<p>Quest'ultima equazione rappresenta il grado di monopolio.</p>

<figure>
<img src="img/profitto_monopolio_elasticità_domanda.png" alt="Profitto di monopio e elasticità della domanda"/>
<figcaption><b>Fig.2</b>. Profitto di monopio e elasticità della domanda</figcaption>
</figure>

<footer>
<p>1.Si noti che il concetto di economie di scala va distinto da quello di rendimenti crescenti di scala. È vero che in presenza di rendimenti di scala crescenti, sotto la condizione di <i>coeteris paribus</i>, si producono economie di scala, ma mentre nel caso dei rendimenti la relazione presa in esame è quella tra variazione degli input e degli output di produzione, nel caso delle economie di scala si fa riferimento alla relazione tra dimensione dell'impianto e costo medio unitario di produzione. Esse sono rappresentabili con la curva dei costi medi minimi di lungo periodo. Il punto di minimo di tale curva definisce la dimensione ottima minima d’impianto (o minima scala efficiente).</p>

<p>2. Cournot fu il primo economista ad affermare che, nell’applicazione della matematica ai problemi economici, il metodo corretto è quello dell’analisi di problemi teorici mediante funzioni arbitrarie, soggette a condizioni generali e non, come si riteneva prima di lui, l'adozione di semplici espressioni algebriche volte ad ottenere risultati numerici.</p>

<p>3. Dal punto di vista formale alla condizione di uguaglianza tra ricavo marginale e costo marginale va aggiunta la condizione d<sup>2</sup>R(q)/d<i>q</i><sup>2</sup> < d<sup>2</sup>C(<i>q</i>)/d<i>q</i><sup>2</sup> che ci dice che perché vi sia equilibrio il ricavo marginale deve crescere meno del costo marginale.</p>

</footer>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="eq_monopolista_lungo_periodo.html">Equilibrio del monopolista nel lungo periodo&#187;</a>
</section>

</article>

</body>
</html>