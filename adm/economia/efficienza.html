<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Efficienza"/>
    <title>Efficienza</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>Efficienza</h1>

<p>Che cosa intendiamo esattamente con <i>efficienza</i>? Tutti utilizziamo questo termine, o il suo contrario, nelle conversazioni quotidiane: “Vorrei organizzare il mio tempo in maniera più efficiente”, “È un lavoratore così inefficiente”, “Il nostro ufficio è organizzato in modo molto efficiente”, e così via. In questi casi, con il termine “inefficiente” intendiamo “che comporta sprechi” e
con “efficiente” ci riferiamo all’“assenza di spreco”.</p>

<p>Anche in economia l’efficienza significa assenza di spreco, sebbene si tratti di un tipo di spreco molto specifico: <i>lo spreco di un'opportunità di aumentare la soddisfazione di qualcuno senza danneggiare qualcun altro</i>.</p>

<p>A.C. Pigou e V. Pareto hanno dato il loro contributo all'Economia del benessere seguendo due impostazioni diverse. Uno degli elementi essenziali da cui scaturisce la differenza nel loro contributo è la <b>diversa concenzione dell'utilità</b>.<br> Pareto, seguendo l'<b>indirizzo ordinalista</b>, considera le <i>utilità</i> degli individui, graduabili secondo numeri ordinali (primo, secondo, ecc.). Secondo l'indirizzo cardinalista di Pigou, invece, le utilità degli individui sono misurabili, controntabili e sommabili.</p>

<p>Secondo il <b>criterio paretiano</b>, un insieme di individui migliora la propria soddisfazione se, passando da una situazione (a) a una situazione (b), almeno un individuo sta meglio e nessuno sta peggio.l</p>

 Si è soliti individuare come principale sostenitore dell'economia del benessere <b>Vilfredo Pareto (1848 - 1923)</b> il quale ne definì i criteri fondamentali: per questo autore</p>

<blockquote>
Un sistema è efficiente se non è possibile aumentare il benessere di un individuo senza diminuire il benessere di qualcun altro.</blockquote>

<p>Un <b>ottimo paretiano</b> è uno stato del mondo nel quale, per aumentare ulteriormente il benessere di un individuo, si deve determinare la riduzione del benessere di un altro individuo della collettività. Una tale situazione deve essere considerata ottima in senso paretiano, poiché un'allontanamento da essa determina uno svantaggio per almeno un individuo, il quale non sarebbe d’accordo con tale spostamento (criterio dell’unanimità).</p>

<p>Quindi,</p>

<blockquote>si raggiunge l’efficienza economica quando non vi è modo di riorganizzare la produzione o l’allocazione dei beni per aumentare la soddisfazione di qualcuno senza ridurre quella di qualcun altro.</blockquote>

<p>Finchè tale situazione di efficienza non sarà raggiunta sarà sempre possibile un miglioramento paretiano, ovvero sarà possibile migliorare la situazione di un individuo senza danneggiare nessun altro.</p>

<p>Osservate che l'efficienza economica è un concetto in un certo senso limitato. Sebbene sia un obiettivo importante per la società, non è tuttavia l’unico; per la maggior parte di noi è importante anche l’equità; ma un sistema economico può essere efficiente anche se gran parte della popolazione è povera e pochissimi sono eccezionalmente ricchi, una situazione che molti di noi considererebbe ingiusta.</p>

<blockquote>Un sistema economico efficiente non è necessariamente equo.</blockquote>

<p>Tuttavia, il limite della teoria paretiana è quello di ignorare completamente la questione della migliore o più equa distribuzione del reddito.<br>
Se, infatti, per esempio, il governo operasse una redistribuzione del reddito dalle classi più ricche a quelle più povere non si avrebbe alcun miglioramento, in senso paretiano, in quanto i più ricchi sarebbero danneggiati dalla manovra. Come si vede una situazione di ottimo parietano può sussistere sia quando vi è una equa distribuzione del reddito che in una situazione opposta: tuttavia una più equa distribuzione del reddito è sicuramente preferibile dal punto di vista sociale, anche se non lo è dal punto di vista dell'efficienza economica.<br>
In caso di interventi redistributivi, perciò, alcuni economisti suggeriscono di ricorrere ad altri criteri: la costruzione di una <b>funzione del benessere</b> (v.) sociale o il ricorso al principio del <b>maximin</b>. </p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="miglioramenti_paretiani.html">I miglioramenti paretiani&#187;</a>
</section>

</div>

</body>
</html>
