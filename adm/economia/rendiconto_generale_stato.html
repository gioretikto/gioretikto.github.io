<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il Rendiconto generale dello Stato"/>
	<title>Il Rendiconto generale dello Stato</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Il Rendiconto generale dello Stato</h1>

<p>I risultati della gestione del bilancio dello Stato nell’esercizio finanziario chiuso al 31 dicembre sono esposti nel Rendiconto Generale dello Stato. Tale documento consente di verificare le modalità e la misura in cui ciascuna Amministrazione ha dato attuazione alle previsioni del bilancio. <br> Si tratta di un conto consuntivo disciplinato dalla legge di contabilità e finanza pubblica del 31 dicembre 2009, n.196, che prevede sia formato da due distinte parti: il <b>conto del bilancio</b> ed il <b>conto generale del patrimonio</b>.</p>

<p>Il <b>Ministro dell’Economia e delle Finanze</b> ha l’obbligo di legge di presentare alle Camere il Rendiconto Generale dello Stato entro il <b>30 giugno</b> di ogni anno, par far sì che il Parlamento possa esaminarlo e approvarlo in forma di legge nelle settimane successive, ai sensi dell’articolo 81 della Costituzione. Prima di essere presentato al Parlamento, la regolarità del documento deve essere valutata dalla Corte dei Conti, cui il Rendiconto deve essere trasmesso dal Ministro dell’E conomia e delle Finanze, per cura del Ragioniere Generale dello Stato, entro la fine del mese di maggio per il giudizio di parificazione, che si basa sul raffronto delle risultanze del Rendiconto con le scritture tenute dalla Corte in sede di controllo sugli atti di gestione. <br> A partire dall’esercizio finanziario 2013, in ossequio a quanto previsto dal Codice dell’A mministrazione Digitale (decreto legislativo 7 marzo 2005 n. 82 e successive modificazioni), il Rendiconto generale dello Stato viene prodotto esclusivamente in formato digitale, mediante l’u tilizzo di un apposito applicativo informatico (RenDe) sviluppato dalla Ragioneria Generale dello Stato, di intesa con la Corte dei Conti. Il primo Rendiconto dematerializzato, relativo all’e sercizio finanziario 2012, ha affiancato in via sperimentale il tradizionale formato cartaceo.</p>

<p>Il rendiconto svolge una duplice funzione:</p>

<ul>
	<li><p>una <b>funzione di controllo politico</b>, poiché con l'approvazione del rendiconto il Parlamento valuta conformità dell'azione del Governo agli indirizzi di politica economica ed al programma di governo della maggioranza;</p></li>

	<li><p>una <b>funzione di controllo giuridico</b>, poiché con l'approvazione parlamentare sancisce che l'azione dell'Esecutivo è stata condotta nel rispetto dei limiti imposti dalla legge di approvazione del bilancio di previsione.</p></li>
</ul>

<p>In applicazione della Legge n. 196/09, il Rendiconto è corredato dei seguenti documenti:</p>

<ul>

    <li><p>apposita nota integrativa, che, per ciascuna Amministrazione, espone i risultati finanziari, i principali fatti della gestione e il grado di realizzazione degli obiettivi riferiti a ciascun programma e riporta la motivazione fornita dalle Amministrazioni sugli eventuali scostamenti tra le previsioni iniziali e quelle finali;</p></li>
    <li><p>le risultanze economiche per ciascun Ministero (il cosiddetto rendiconto economico);</p></li>
    <li><p>le risultanze delle spese relative ai programmi aventi natura o contenuti ambientali (il cosiddetto eco rendiconto, allegato alla relazione al Conto del bilancio).</p></li>
</ul>

<p>A seguito del positivo esito della sperimentazione introdotta per l’esercizio finanziario 2012, a partire dall’esercizio finanziario 2013 il formato digitale costituisce la modalità esclusiva di predisposizione e trasmissione del rendiconto, in attuazione del Codice dell’amministrazione Digitale, Decreto Legislativo del 7 marzo 2005, n. 82, art. 2, comma 1. Con l’esercizio 2013 il processo di dematerializzazione si completa, altresì, con la trasmissione del rendiconto in formato digitale anche al Parlamento, successivamente al giudizio di parificazione della Corte dei Conti.</p>

<p>Il completamento della procedura dematerializzata comporta la predisposizione di un’unica versione dell’atto dovuto in termini di ordine di esposizione dei prospetti, di riferimento comune per tutti gli attori coinvolti: Ragioneria Generale dello Stato, Corte dei Conti, Camera dei Deputati e Senato della Repubblica, permettendo in questo modo che l’attività di conservazione sostitutiva, assicurata dalla Ragioneria Generale dello Stato secondo quanto previsto dal Codice dell’A mministrazione Digitale, garantisca l’accesso ad uno stesso documento a tutte le istituzioni e gli utenti interessati.</p>

<h2>Struttura</h2>

<h3 id="conto_bilancio">Il Conto del bilancio</h3>

<p>In via generale, il Conto del bilancio espone le risultanze delel entrate e delle spese con riferimento alla gestione finanziaria. Per il principio della corrispondenza tra bilancio di previsione e bilancio consuntivo, unitamente alla necessità di conseguire un'attenta ricognizione <i>ex post</i> dell'attività svolta, il Conto del bilancio indica le predette risultanze secondo la stessa natura e la medesina struttura del bilancio annuale di previsione. <br> Ai sensi dell'art. 36 della L.169/2009, il Conto del bilancio, in relazione alla classificazione del bilancio, deve comprendere:</p>

<ul>
	<li><p>le <i>entrate di competenza dell'anno</i>, accertate, versate e rimaste da versare;</p></li>
	<li><p>le <i>spese di competenza dell'anno</i>, impegnate, pagate e rimaste da pagare;</p></li>
	<li><p>la <i>gestione dei residui</i> attivi e passivi degli esercizi anteriori;</p></li>
	<li><p>le <i>somme versate in tesoreria e quelloe pagate</i> per ciascuna unità elementare del bilancio distintamente in conto competenza e in conto residui;</p></li>
	<li><p>il <i>conto totale dei residui</i> attivi e passivi che si tramandano all'esercizio successsivo.</p></li>
</ul>

<h3 id="conto_patrimonio">Il Conto generale del patrimonio</h3>

<p>Il Conto generale del patrimonio illustra la composizione delle poste patrimoniali e delle variazioni determinatesi nella consistenza del patrimonio a seguito della gestione finanziaria; la struttura del conto generale del patrimonio evidenzia, altresì, i punti di concordanza tra la contabilità del bilancio e quella patrimoniale. Ai sensi del citato art. 36 il COnto generale comprende:</p>

<ul>
	<li><p>le attività e le passività finanziarie e patrimoniali con le variazoini derivanti dalla gestione del bilancio e quelle verificatesi per qualsiasi altra causa;</p></li>
	<li><p>la dimostrazione dei vari punti concordanza tra la contabilità del bilancio e quella patrimoniale.</p></li>
</ul>

<h2>Il giudizio di parificazione e l'approvazione parlamentare</h2>

<p>Al termine dell'anno finanziario ogni Ministero, a cura del direttore del competente Ufficio centrale di bilancio, compila il conto del bilancio ed il conto del patrimonio relativi alla propria Amministrazione (art. 37 della L.169/2009). Detti conti sono quindi trasmessi al Dipartimento della Ragioneria generale dello Stato entro il 30 aprile successivo alla conclusione dell'anno finanziario. Entro il mese di maggio, il Ministero dell'economica, attraverso il Regioniero generale dello Stato, invia alla Corte dei conti il rendiconto generale dell'esercizio scaduto ai fini della prescritta parificazione (art. 37 della L. 169/2009 che dà così attuazione a quanto previsto dall'art. 100, comma 2 Cost.); la Carta costituzionale, infatti, assegna alla magistratura contabile il compito di esercitare il controllo successivo sulla gestione del bilancio dello Stato e tale controllo ha per oggetto appunto il rendiconto generale dello Stato relativo all'esercizio finanziario dell'anno precedente. La Corte dei conti verifica il rendiconto generale e ne confronta i risultati, ponendoli a riscontro con il bilancio di previsione e il suo assestamento. Il documento adottato dalle Sezioni Riunite della Corte dei conti si compone di due parti: la deliberazione e la relazione. La <b>deliberazione</b> attesa la corrispondenza tra i dati contenuti nel rendiconto generale dello Stato e quelli del correlato bilancio di previsione, valutando le ragioni di eventuali scostamenti; essa si conclude con una vera e propria deliberazione, che prende il nome di <b>parificazione del rendiconto generale dello Stato</b>, emessa dalla Corte dei Conti a Sezione Riunite con le formalità della sua giurisdizione contenziosa, ai sensi dell'art. 40 R.D. 1214/1934 (T.U. delle leggi sulla Corte dei Conti).</p>

<p>La Corte, in dettaglio, verifica se l entrate riscosse e versate ed i resti da riscuotere e da versae risultanti dal rendiconot siano conformi ai dati esposti nei conti periodici e nei riassunti generali trasmetti alla Corte stessa dai singoli Ministeri; verifica se le spese ordinate e pagare durante l'eserzio concordino con le scritture tenute o controllate dalla Corte; accerta i residui passivi in base alle dimostrazioni allegate ai Decreti Ministeriali di impegno ed alle proprie scritture. La Corte, inoltre, verifica i rendiconti delle aziende, gestioni ed Amministrazioni statali con ordinamento autonomo soggetto al suo riscontro.</p>

<p>Alla prouncinacia di parificazione del rendiconto generale è una una Relazione annuale che riporta, tra l'altro, le osservazioni della Corte sul modo con il quale le varie amministrazioni si sono conformate alle discipline di ordine amministrativo e finanziario e le modifiche opportune per il perfezionamento delle leggi e dei regolamenti sull'amministrazoine e sui conti del pubblico denaro (art. 41 T.U. del 1934).</p>

<p>La deliberazione di parificazione e la Relazione annuale della Corte sono presentate al Parlamento mentre il rendiconto e i relativi allegati, corredati dalla deliberazione e dalla Relazione, sono resituiti al Ministero dell'economia (art. 38 L. 196/2009). <br> Entro il mese di giuno, il Ministero dell'economia, previa deliberazione del Consiglio dei Ministri e con l'autorizzazione del Presidente della Repubblica, presenta al <b>Parlamento il disegno di legge per l'approvazione del rendiconto generale</b>, il disegno di legge viene discusso secondo le ordinarie procedure e l'esame parlamentare si conclude con il voto sulla legge di approvazione.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
