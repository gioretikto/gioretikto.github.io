<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="I beni pubblici"/>
    <title>I beni pubblici</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>I beni pubblici</h1>

<p>Uno dei ruoli principali assunti dallo Stato in un sistema economico è quello di fornire i <i>beni pubblici</i>. Si tratta di beni che il mercato, se lasciato agire autonomamente, non fornirà affatto o non fornirà nella misura efficiente anche in assenza di altri fallimenti del mercato. Il compito di fornire i beni pubblici nelle quantità efficienti, e di solito gratuitamente, viene affidato allo Stato.</p>

<p>Per comprendere che cosa rende un bene pubblico, anziché privato, esaminiamo le nozioni di <i>rivalità</i> ed <i>escludibilità</i>  alla base della tradizionale dicotomia “beni privati / beni pubblici”.<br> Innanzitutto, un bene privato è caratterizzato dalla <b>rivalità nel consumo</b>: se una persona lo consuma, un'altra non può farlo. Se prendete un apprtamento in affitto, qualcun altro <i>non</i> potrà prendere in affitto lo stesso appartamento. Lo stesso principio vale per quasi tutti i beni che acquistate nel mercato: cibo, elettrodomestici, viaggi aerei ecc. La rivalità caratterizza anche i servizi forni dai privati. Per esempio, il tempo che spendete con il vostro parrucchiere è tempo che qualcun altro <i>non</i> potrà passare con lo stesso professionista.<br> Consentendo al mercato di offrire tali beni a un determinato <i>prezzo</i>, facciamo in modo che gli individui prendano in giusta considerazione il costo opportunità della società implicato dalla loro decisione di usufruire di tali beni. L'offerta gratuita di un bene caratterizzato da rivalità nel consumo consentirebbe ad alcune persone che non vi attribuiscono un valore elevato di esaurire tutte le scorte disponibili, privandone altre persone che potrebbero attribuirbi un valore maggiore. Quandi, lasciando tali beni sul mercato (che provvederà a fissare un prezzo che rifletta il costo marginale), si tende a promuovere l'efficienza economica.</p>

<p>Una seconda caratteristica di un bene privato è l'<b>escludibilità</b>, ovverosia la capacità di escludere dal consumo coloro che non pagano il bene. Un produttore di automobili non corre il rischio di far godere i benefici derivante dalla sua produzione indistamente a tutti: slo chi acquisterà il bene potrà beneficiarne.</p>

<p>Di contro, un <b>bene pubblico puro</b> si caratterizza per la <i>non rivalità</i> del suo consumo e la <i>non escludibilità</i> dei benefici del suo consumo, si pensi, ad esempio, al caso dell'illuminazione pubblica, o alla difesa militare un bene il cui beneficio non è escludibile e il cui consumo non è rivale. Ne consegue che, in presenza di beni pubblici puri, più individui possono beneficiare simultaneamente di questi beni senza che l'utilità diminuisca per nessuno e che, qualora il bene sia disponibile per qualche soggetto, non è possibile o non è conveniente escludere altri consumatori dai benefini che il bene produce.</p>

<h3>club goods</h3>

<p>Nel linguaggio economico, particolare tipo di beni che costituiscono una classe intermedia tra beni pubblici e beni privati. L’espressione fu introdotta da J.M. Buchanan. Sono un esempio di c. goods le autostrade con pedaggio: è possibile escludere dall'utilizzo tutti quelli non disposti a pagare un pedaggio, ma non vi è rivalità (se non si verifica congestione delle strade). Altri c. goods sono gli spettacoli cinematografici, i musei, i parchi, le piscine, beni cioè che presentano, come i beni pubblici, elementi di consumo congiunto, ma sono caratterizzati, come i beni privati, da costi di esclusione. I c. sono erogati e fruiti da un gruppo ristretto (club) di soggetti che condividono i costi di produzione e la fruizione del bene prodotto. </p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
