<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il valore di un bene"/>
	<title>Il valore di un bene</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>


<h1>Il valore di un bene</h2>

<p>Un ruolo fondamentale nell'analisi microeconomica dei regimi di mercato viene svolto dai prezzi dei beni. <br> Il <b>prezzo</b> di un bene esprime il c.d. <i><b>valore di scambio</b></i> di quest'ultimo, che ci indica la capacità del bene (se ne siamo in possesso) di permetterci di ottenere altri beni o, se non ne siamo in possesso, la misura della rinuncia ad altri beni che dobbiamo accettare per acquistare una unità del bene in questione. Se il prezzo di un litro di latte è di 1 euro e quello di mezzo chilo di pasta è il 50 centesimi, il rapporto tra il prezzo del latte e quello della pasta, detto anche il prezzo relativo di un litro di latte in termini di mezzo chilo di pasta, e cioè 2, ci dice che possedendo 1 litro di latte possiamo acquisire 2 mezzi chili di  pasta o che, per acquistare 1 litro di latte dobbiamo rinunciare a 2 mezzi chili di pasta. Formalmente il prezzo di un bene <i>A</i> in termini del prezzo del bene <i>B</i>, o <i>prezzo relativo</i> del bene <i>A</i> in termini di <i>B</i>, ossia <i>P<sub>A</sub></i>/<i>P<sub>B</sub></i> è dunque l'ammontare di bene <i>B</i> a cui dobbiamo rinunciare per entrare in possesso di una unità del bene <i>A</i>.</p>

<p>D'ora in poi, ogni qualvolta parleremo del prezzo di un bene s'intenderà il suo rapprto con il prezzo di una altro bene: come per il latte e la pasta, ragioneremo in termini di prezzi relativi. L'uso dei prezzi relativi può sembrare inconsueto: non siamo abituati a parlare di prezzi assoluti di un bene in termini di carta moneta? (il prezzo di un litro di latte è di 1 euro?) In realtà, quando pensiamo ai prezzi in valore assoluto pensiamo a quanta carta monenta occorre rinunciare per ottenere una unità di un determinato bene. E la rinuncia alla carta moneta non è altro che la rinuncia alla capacità di acquisto di altri beni. Se una pecora costa 1.000 euro significa che dobbiamo rinunciare all'equivalente di 1.000 euro di altri beni. Il concettro di prezzo che usaimo nelle economie moderne è del tutto simile a quello che esisteva già in economie di baratto primitive senza la presenza della moneta: allora per ottenere una pecora bisognava rinunciare non a 1.000 euro ma (forse) a 10 botti da 10 litri di vino rosso. Il denaro non è dunque altro che un semplice e comodo intermediario per determinare il prezzo di una merce in termini di un'altra ed è per questo che faremo sempre riferimento a prezzi relativi e non a prezzi assoluti.</p>

<p>Alla definizione <i>oggettiva</i> di valore di un bene insita nella definizione di valore di scambio, è stata tradizionalmente affiancata o contrapposta una diversa definizione di valore, <i>soggettiva</i> detta anche <b>valore d'uso</b>, dove quest'ultimo è definito come "l'importanza che il bene assume per noi, per il fatto che, nel soddisfare i nostri bisogni, noi siamo consapevoli di dipendere dalla disponibilità di tali beni".</p>

<p>Ricordiamo il “paradosso dell’acqua e dei diamanti”: l’acqua, pur essendo un bene necessario alla sopravvivenza stessa dell’uomo, ha un prezzo nullo o comunque estremamente basso; mentre i diamanti, che sono un tipico bene di lusso, hanno prezzi assai elevati. Con questo paradosso, Adam Smith intendeva sottolineare la differenza tra i concetti di valore d’uso e di valore di scambio. Il valore d’uso è altissimo per l’acqua, basso per i diamanti. Per il valore di scambio succede l’opposto: basso o nullo per l’acqua, elevatissimo per i diamanti.</p>

<p>Di conseguenza, per evitare conclusioni paradossali è necessario abbandonare l'ipotesi che i valori di scambio dei beni dipendano dai rispettivi valori d'uso. </p>

<h3>La risposta di Bentham alla critica di Adam Smith</h3>

<p>Bentham riparte da questa considerazione critica di Adam Smith per trovare una soluzione logica e avvalorare la teoria valore-utilità. <br> Secondo Bentham, l'acqua non ha valore d'uso quando è in sovrappiù rispetto ai bisogni. Se l'acqua è disponibile in grande quantità, oltre il bisogno fisiologico della persona, questa perde il suo valore d'uso e, quindi, è corretto che non abbia alcun valore di scambio. Il sovrappiù d'acqua non ha alcun valore d'uso. <br> Viceversa, se la quantità d'acqua è scarsa e insufficiente rispetto ai bisogni umani, il suo valore d'uso si accresce e aumenta anche il suo valore di scambio. In questo caso non c'è alcun sovrappiù ma, al contrario, si presenta una situazione di scarsità. <br> Secondo Bentham è la scarsità del bene a determinare il valore d'uso del bene. Se il bene è scarso rispetto ai bisogni, ha un valore d'uso (utilità) e, quindi, un valore di scambio sul mercato. <br> In conclusione, non è l'utilità totale a determinare il valore di scambio del bene, come ipotizza Smith. Il valore è determinato dall'utilità derivante da un piccolo incremento della quantità disponibile del bene (<a href="utilità.html#marginale">utilità marginale</a>).</p>

<p>Una volta sgombrato il campo dalla teoria dell'utilità, i classici cercano la spiegazione del valore di scambio dei beni nel costo di produzione dei beni stessi e, con Ricardo (v., 1817), giungono alla formulazione della '<b>teoria del valore-lavoro</b>'. Secondo questa teoria, il valore di scambio fra due beni è dato dal rapporto fra le quantità di lavoro, diretto e indiretto, necessarie per la loro produzione. Ne consegue che, se questa teoria è corretta, in un mercato concorrenziale il rapporto fra i prezzi dei beni dovrebbe risultare, in equilibrio, pari al rapporto fra le quantità di lavoro complessivamente necessarie per produrli.</p>

<p>Ricardo si accorge ben presto che, se la distribuzione temporale del lavoro direttamente o indirettamente impiegato nella produzione dei diversi beni non è la stessa, il rapporto fra i prezzi dei beni stessi diverge, in misura più o meno ampia, dal rapporto fra le quantità di lavoro impiegate nella loro produzione. Questo risultato, tuttavia, non spinge l'economista inglese, né i suoi seguaci, ad abbandonare la teoria del valore-lavoro, verosimilmente perché fra le teorie del valore formulate sino a quel momento quella del valore-lavoro, per quanto imperfetta, appariva loro la più soddisfacente. </p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="curva_domanda.html">La curva di domanda&#187;</a>
</section>

</article>

</body>
</html>