<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Inflazione"/>
	<title>Inflazione</title>
	<link rel="stylesheet" type="text/css" href="../../style.css" media="screen">
</head>

<body>

<nav>
    <ul>
	        <li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Inflazione</h1>

<p>L'<b>inflazione</b>, indica un incremento generalizzato e continuativo del livello dei prezzi nel tempo, che viene quantificato mediante il tasso di inflazione, ossia il tasso con cui aumenta nel tempo il livello dei prezzi. La <b>deflazione</b> rappresenta invece una riduzione sostenuta del livello dei prezzi.</p>

<p>L'inflazione ha una conseguenza tanto evidente quanto sgradevole: <i>erode il valore della moneta</i>. Con una data somma di denaro, cioè, si comprano sempre meno beni, appunto perché questi diventano sempre più cari. Questa è in genere la risposta che viene data dalla persona comune alla domanda su qual è il costo principale dell’inflazione. È una risposta ineccepibile, ma coglie il punto? Il fatto è che da questa conseguenza dell’inflazione è possibile difendersi abbastanza facilmente: se con una data somma di denaro si comprano meno beni, per comprare la stessa quantità di beni di prima bisogna fare in modo di disporre di una somma di denaro maggiore. Di fatto questo è quel che avviene, per esempio, per le retribuzioni dei lavoratori, che vengono continuamente adeguate all’inflazione in modo da lasciare inalterato il loro potere d’acquisto. <br> È rilevante al riguardo la distinzione tra <b>salari nominali</b>, quelli espressi in euro, e <b>salari reali</b>, quelli espressi appunto in capacità di acquisto di beni. L'equilibrio nel mercato del lavoro comporta che le imprese e i lavoratori si accordano su un certo livello del salario reale. Perciò, quando c'è inflazione, il salario nominale di equilibrio aumenta come i prezzi in modo da lasciare inalterato il salario reale. Se il salario nominale aumenta meno dei prezzi, il salario reale diminuisce; se aumenta più dei prezzi il salario reale aumenta. Per esempio, quando l’economia è surriscaldata, il salario nominale aumenta più dei prezzi e il salario reale aumenta (perché appunto le imprese hanno difficoltà a trovare il lavoro e sono disposte a pagarlo di più). Quando invece ci sono contemporaneamente inflazione e recessione (col suo corredo di disoccupazione involontaria), l'aumento del salario nominale non riesce a tenere il passo dell’aumento dei prezzi e di conseguenza il salario reale tende a scendere (perché la pressione dei disoccupati sul mercato costringe tutti ad accontentarsi di una retribuzione più bassa). Ma questa flessione del salario reale non è una conseguenza dell'inflazione. E appunto una conseguenza della recessione che, come abbiamo visto, mette in moto una spinta alla discesa dei salari (reali).</p>

<p>D'altra parte, l’aumento dei prezzi non si limita a ridurre il valore reale delle somme liquide. In effetti esso riduce il valore reale di tutti i tipi di ricchezza il cui valore è fisso in termini nominali. L'esempio più importante e diffuso è quello dei titoli e delle obbligazioni a reddito fisso (tanta roba). Come vedremo più avanti, è possibile adottare delle contromisure per difendersi, ma questo vale solo per i titoli e le obbligazioni di nuova emissione. Per tutti i titoli che erano stati emessì prima che la crescita dei prezzi iniziasse
(o comunque per tutti quelli che erano stati emessi quando l’inflazione era più bassa) non c’è nulla da fare: la perdita è inevitabile.</p>

<h2>L’inflazione avvantaggia i debitori e svantaggia i creditori</h2>

<p>Ci sono insomma delle conseguenze dell’inflazione da cui è più difficile difendersi. Questo perché l’inflazione tratta in modo asimmetrico i debitori e i creditori. L'aumento dei prezzi riduce il valore reale dei debiti, il che significa che avvantaggia chi deve pagarli e svantaggia chi deve incassarli. Si pensi a un lavoratore che ha contratto un mutuo per acquistare la casa. Mentre la sua retribuzione cresce con l’inflazione, lasciando inalterato il suo potere d’acquisto, le rate del mutuo diventano, in termini reali (ossia in termini di beni cui si rinuncia per pagarle), sempre più leggere. Anche il creditore può provare a difendersi dall’inflazione. Il modo più semplice è quello di chiedere, al momento di concedere il prestito, un tasso di interesse più alto, maggiorato cioè del tasso di inflazione atteso. Se però, tra il momento della concessione e quello della restituzione del prestito, l'inflazione effettiva si rivela maggiore di quella prevista la perdita è inevitabile. Insomma, quando l’inflazione è imprevista, perché arriva a sorpresa, il creditore ci rimette e il debitore ci guadagna.
<br> Per capire allora chi è a favore dell’inflazione e chi è contro, basta cercare chi sono i debitori e i creditori. Riprendendo una distinzione fatta nel capitolo 16 (vedi p. 176), ci sono due soggetti aggregati che si collocano tra i debitori e sono le imprese e lo Stato, e c'è un soggetto aggregato, le famiglie, che si colloca tra i creditori. Abbiamo visto infatti che le famiglie risparmiano (vedi p. 178), e che il risparmio viene prestato alle imprese (che ci finanziano i propri investimenti) o allo Stato (che ci finanzia il suo disavanzo), oppure
viene depositato nelle banche, che a loro volta finanziano le imprese e lo Stato. Per questo le imprese e i governi sono iscritti di diritto al partito di chi è favorevole all’inflazione mentre le famiglie (tranne quelle indebitate) sono iscritte al partito di chi è tendenzialmente contrario.</p>

<h2 id="imposta">L’imposta da inflazione</h2>

<p>C’è poi un costo dell’inflazione che colpisce tendenzialmente tutti. Per vedere di che si tratta osserviamo innanzitutto che il tasso di inflazione può essere considerato come un tasso di interesse negativo che grava sulle somme di denaro trattenute dai soggetti (ossia non spese). Ma, come abbiamo visto in precedenza, le famiglie e le imprese non possono fare a meno di trattenere moneta in attesa che arrivi il momento di spenderla. Perciò, in presenza di inflazione, su queste somme trattenute i soggetti perdono del denaro. È come se le somme trattenute in forma liquida siano tassate, con un’aliquota pari appunto al tasso di inflazione. Questo fenomeno viene chiamato appunto <b>imposta da inflazione</b>. <br> Per difendersi da questa “imposta”, non c’è altro modo che ridurre al minimo la propria liquidità: invece di trattenere moneta, la si spende, comprandoci titoli (che almeno danno un interesse) o anticipando, nei casi in cui è possibile, gli acquisti di beni. Siccome coi titoli non si possono effettuare pagamenti, ogni tanto si dovrà venderli per convertirli in moneta, e anche questa è un’operazione costosa. Perciò, quando l’inflazione è bassa ci si rassegna a pagare l'imposta da inflazione; ma il discorso cambia, ovviamente, se l'inflazione è elevata.” <br> 20Cosa vuol dire inflazione elevata? Attualmente nei paesi avanzati è difficile che l’inflazione superi il 5% annuo, e di solito è anche più bassa. Ma in altri luoghi e in altri tempi le cifre possono essere molto superiori. L'inflazione può toccare le “due cifre” ossia </p>

<h2 id="iperinflazione">Iperinflazione</h2>

<p>Quando l’inflazione diventa elevata, disfarsi il più rapidamente possibile delle somme liquide diventa una necessità. Ma quando questo comportamento si diffonde fino a generalizzarsi emerge un ulteriore costo. Per vederlo, riprendiamo la formula (20.1) che lega la crescita dei prezzi a quella della moneta:</p>

<div class="eq">
<p>&Delta;<i>p</i> = &Delta;<i>m</i> + &Delta;<i>v</i> — &Delta;<i>y</i></p>
</div>

<p>Ricordiamo il significato dei simboli: &Delta;<i>p</i> è la variazione <i>percentuale</i> del livello dei prezzi, ossia il tasso di inflazione; &Delta;<i>m</i> è la crescita <i>percentuale</i> della moneta; &Delta;<i>v</i> è la variazione percentuale della velocità di circolazione della moneta (definita come il numero di volte che, in media, una unità di moneta cambia di mano per effettuare un acquisto); infine &Delta;<i>y</i> è la variazione percentuale del prodotto interno (misurato in termini reali). <br> La prima volta che abbiamo considerato questa formula (a p.203 ) avevamo assunto la costanza della velocità di circolazione (ossia &Delta;<i>v</i> = 0). Nel caso di inflazione elevata, invece, conviene assumere la costanza del prodotto (ossia &Delta;<i>y</i> = 0).<br> Abbiamo appena visto che quando l’inflazione è elevata i soggetti cercano di disfarsi il prima possibile della moneta. Questo significa appunto che la velocità di circolazione aumenta (&Delta;<i>v</i> > 0). Anzi, più elevata è l’inflazione più il pubblico cerca di fuggire in fretta dalla moneta. Si mette in moto allora un meccanismo di feedback positivo che alimenta la crescita dell’inflazione: più alto è &Delta;<i>p</i> maggiore sarà il valore di &Delta;<i>v</i>; ma più alto è quest’ultimo
maggiore sarà &Delta;<i>p</i>. Insomma l’inflazione comincia a crescere da sola, e tende a sfuggire dal controllo delle autorità di politica economica, a trasformarsi in <b>iperinflazione</b>. Da quest’ultima ci sono solo due vie di uscita: (<i>i</i>) la prima è il collasso dell’economia monetaria (nessuno è disposto più ad accettare una moneta che perde valore a vista d’occhio), perciò degli scambi, della produzione e insomma dell’intero sistema economico; (<i>ii</i>) la seconda è una cura da cavallo, una drastica riduzione della quantità di moneta (&Delta;<i>m</i> < 0) nella misura necessaria a stroncare del tutto la crescita dei prezzi;</p>
 
<h2 id="deflatore">Deflatore e indici dei prezzi</h2>

<p>Si pone quindi il problema di misurare il livello dei prezzi. Tale problema viene risolto mediante l'utilizzo di due indicatori o indici dei prezzi: l'indice dei prezzi al consumo (IPC) e il deflatore del PIL. In merito alle maggiori differenze tra i due, il deflatore misura la variazione del prezzo di un insieme di beni più ampio (tutti quelli compresi nel PIL), mentre l'IPC include anche beni importati.</p>

<p>La distinzione tra <a href="PIL.html#reale">PIL nominale e PIL reale</a> può essere utilizzata per misurare il livello generale dei prezzi, ossia i prezzi dei beni in termini monetari. Il <b>deflatore del PIL</b> è definito come</p>

<div class="eq">
<p>Deflatore del PIL = PIL nominale/PIL reale</p>
</div>

<p>Nell'anno base scelto, PIL nominale e PIL reale coincidono e il deflatore del PIL è pari a 1. Se il PIL nominale aumenta più velocemente del PIL reale, la differenza è dovuta ad un aumento dei prezzi. <br> Il tasso di inflazione può essere misurato sulla base del tasso di incremento del deflatore del PIL, che a sua volta può essere calcolato approsimativamente con la seguente formula:</p>

<div class="eq">
<p>inflazione del deflatore del PIL = tasso di crescita del PIL nominale - tasso di crescita del PIL reale</p>
</div>

<p>Ad es. nel 2015 il PIL nominale dell'Area euro è cresciuto del 2.8%, mentre il PIL reale è cresciuto solamente dell'1.6%. In media quindi, i prezzi sono cresciuti approsimativamente dell'1.2%.</p>

<p id="IPC">Una misura alternatica dell'inflazione si basa su una media dei prezzi con pesi costanti, chiamata indice dei prezzi. Per calcolare tale indice, si sceglie un paniere di beni; la quantità di ogni bene o di ogni categoria di beni all'interno del paniere determina, quindi, il peso dei rispettivi prezzi. Un esempio di questa misura è l'<b>indice dei prezzi al consumo</b> (IPC), che è basato sul paniere di beni consumato dall'individuo medio o rappresentativo. <br>Se l'IPC aumenta significa che il consumatore medio deve spendere una somma maggiore per acquistare gli stessi beni (si riduce il suo tenore di vita); se diminuisce, invece, significa che migliora il suo tenore di vita.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</article>

</body>
</html>