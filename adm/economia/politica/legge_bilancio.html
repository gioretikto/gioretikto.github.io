<!DOCTYPE html>
<html lang="en">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Legge di Bilancio"/>
    <title>Legge di Bilancio</title>
	<link rel="stylesheet" type="text/css" href="../../style.css" media="screen">
</head>

<body>

<nav>
    <ul>
	        <li><a class="navbar" href="../../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<div class="content">

<h1>Legge di Bilancio</h1>

<p>Nell'ultimo trimestre di ogni anno il dibattito politico e l'attenzione dei media si concentrano sulla <b>manovra di finanza pubblica,</b> ovvero sul disegno di legge di bilancio (DLB) presentato dal Governo e sull'iter parlamentare che condurrà alla sua approvazione. Si tratta di uno dei momenti centrali della vita democratica del Paese: il Parlamento è chiamato a trasformare in legge dello Stato la proposta di prelievo e impiego delle risorse pubbliche (nel triennio successivo) messa a punto dall'esecutivo, dopo averla valutata, discussa ed eventualmente modificata nel corso della cosiddetta “sessione di bilancio”, ovvero quella porzione di calendario dell'attività parlamentare esclusivamente dedicata al DLB, che va dalla sua presentazione (intorno alla metà del mese di ottobre) alla sua definitiva approvazione (entro la fine dell'anno solare, salvo casi del tutto eccezionali). <br>
Le legge di bilancio, due funzioni: I contenuti e la struttura del (disegno di legge di) bilancio dello Stato sono definiti dalla legge di contabilità e finanza pubblica (L. 196/2009, oggetto di importanti modifiche nel 2016). <br> A partire dal 2016 (DLB 2017-2019), la legge di bilancio racchiude in sé <b>due funzioni essenziali e distinte</b>, che proprio per questo sono assolte in due sezioni diverse del documento. </p>

<p>La <b>prima funzione</b> attiene alla rappresentazione, in forma sistematica ed organizzata, delle spese e delle entrate dello Stato originate dalla legislazione vigente. Sono, infatti, migliaia le norme approvate nel corso dei decenni che autorizzano le amministrazioni pubbliche a raccogliere e spendere risorse finanziarie, secondo le modalità di volta in volta decise dal Parlamento in carica: il bilancio effettua una ricognizione di tali effetti finanziari e li presenta in maniera organizzata, secondo diverse classificazioni. Fra l'altro, la portata effettiva dei flussi attivi e passivi determinati da molte di queste leggi in ciascun anno va prevista sulla base di informazioni il più aggiornate possibile riguardo ai parametri cui entrate e spese sono (spesso) legate, che chiaramente evolvono nel tempo (si pensi alla quantificazione delle spese per il funzionamento del sistema dell'istruzione, evidentemente legate al numero di studenti che in un dato anno si prevede avranno accesso al servizio; o alla previsione del gettito IRPEF che – anche in assenza di modifiche all'imposta – è funzione di molte variabili, quali ad esempio l'evoluzione del PIL, la sua distribuzione e il tasso d'inflazione).</p>

<p>Una <b>seconda funzione</b> della legge di bilancio è quella di innovare la legislazione vigente, al fine di modificare le tendenze prevedibili in assenza di interventi. Per questa ragione si parla di "manovra".</p>

<p>Più nello specifico, la <b>legge di bilancio</b> è un documento contabile preventivo che contiene le spese pubbliche e le entrate dello Stato che, in base alle leggi in vigore, si prevedono per l'anno successivo.</p>

<h2>La legge di bilancio nella Costituzione</h2>

<p>Della legge di bilancio si occupa anche la Costituzione, all'<a href="costituzione.html#81">art. 81</a>.<br> Tale norma prevede innanzitutto che lo Stato deve assicurare che le entrate e le spese del proprio bilancio restino in equilibrio e, a tal fine, deve tenere conto delle fasi avverse e favorevoli del ciclo economico. <br> Si specifica che l'indebitamento è possibile solo per considerare gli effetti del ciclo economico e in caso di eventi eccezionali. Tale seconda evenienza necessita dell'autorizzazione delle Camere, data con maggioranza assoluta dei rispettivi componenti. <br> La Carta costituzionale prevede, poi, che la legge di bilancio va approvata annualmente e che l'esercizio provvisorio del bilancio può essere concesso per periodi massimi di quattro mesi. Prescrive, inoltre, che "Il contenuto della legge di bilancio, le norme fondamentali e i criteri volti ad assicurare l'equilibrio tra le entrate e le spese dei bilanci e la sostenibilità del debito del complesso delle pubbliche amministrazioni sono stabiliti con legge approvata a maggioranza assoluta dei componenti di ciascuna Camera, nel rispetto dei princìpi definiti con legge costituzionale".</p>

<p>Fino a qualche anno fa, la legge di bilancio era un documento separato dalla legge di stabilità. Quest'ultimo provvedimento è confluito nella legge di bilancio a partire dal 2016, in forza di quanto previsto dalla legge numero 243/2012. <br> La disciplina della nuova legge di bilancio è oggi dettata dalla legge numero 163/2016.</p>

<p>In sostanza, le due funzioni svolte da tale provvedimento annuale, si esplicano tramite due sezioni:</p>

<ul>
	<li><p>la <b>prima è la sezione normativa</b> che ricalca il contenuto della vecchia legge di stabilità e che contiene le misure quantitative necessarie per il raggiungimento degli obiettivi di finanza pubblica che sono indicati nella seconda sezione;</p></li>

	<li><p>la <b>seconda sezione</b> è infatti la sezione contabile, in cui sono riportate le previsioni di entrata e di spesa e che svolge, in sostanza, il ruolo della vecchia legge di bilancio.</p></li>

</ul>

<h2>Prima sezione del bilancio di previsione</h2>

<p>La prima sezione della legge di bilancio deve contenere esclusivamente:</p>

<ol type="a">
	<li><p>il livello massimo del ricorso al mercato finanziario e del saldo netto da finanziare;</p></li>
	<li><p>nome in materia di entrata e spesa che determinano effetti finanziari, con decorrenza nel triennio di riferimento, sulle previsioni di bilancio indicate nella seconda sezione o sugli altri saldi di finanza pubblica attraverso la modifica, la sopressione o l'integrazione dei parametri che regolano l'evoluzione delle entrate e della spesa previsti dalla normativa vigente o dalle sottostanti autorizzazioni legislative o attraverso nuovi interveni;</p></li>

	<li><p>le norme volte a rafforzare il <b>contrasto e la prevenzione dell'evasione</b> fiscale e contributiva;</p></li>
	
	<li><p>i <b>fondi speciali</b> definiti dall'art. 18 ossia, provvedimenti legislativi che si prevede siano approvati nel corso degli esercizi finanziari compresi nel bilancio pluriennale ed in particolare di quelli correlati al perseguimento degli obiettivi indicati nel DEF.</p></li>

	<li><p>l'importo massimo da destinare, in ciascun anno del triennio, al rinnovo dei contratti del <b>pubblico impiego</b> e alle modifiche del trattamento economico e normativo del personale dipendente dalle amministrazioni statali in regime di diritto pubblico;</p></li>

	<li><p>le eventuali norme recanti <b>misure correttive</b> degli effetti finanziari delle leggi la cui attuazione posso recare pregiudizio al conseguimento degli obiettivi di finanza pubblica nonché di quelli derivanti dalle sentenze definitive;</p></li>

	<li><p>le norme eventualmente necessarie a garantire il concorso degli <b>enti territoriali</b> agli obiettivi di finanza pubblica.</p></li>

</ol>

<h2>Seconda sezione del bilancio di previsione</h2>

<p>La seconda sezione del disegno di legge di bilancio indica le <b>previsioni di entrata e di spesa</b> espressi in termini di competenza e di cassa, formate sulla base della <b>legislazione vigente</b>. <br> In particolare, secondo l'art. 21, comma 10 della L.169/2009, la seconda sezione è costituita:</p>

<ul>
	<li><p>dallo stato di previsione dell'entrata;</p></li>
	<li><p>dagli stati di previsione della spesa distinti per Ministeri;</p></li>
	<li><p>dal quadro generale riassuntivo con riferimento al triennio.</p></li>
</ul>

<h3>Struttura della seconda sezione e unità di voto parlamentare</h3>

<p>Esaminiamo l'articolazione del bilancio iniziando dalla previsione delle entrate. Queste sono articolate su quattro livelli di aggregazione:</p>

<ul>
	<li><p><b>titoli</b>: distinti a seconda che abbiano natura tributaria, extratributaria o provengono dall’alienazione e dall’ammortamento di beni patrimoniali, dalla riscossione di crediti o dalla accensione di prestiti;</p></li>

	<li><p><b>ricorrenti o non ricorrenti</b>, a seconda che la loro acquisizione sia prevista a regime ovvero sia limitata ad uno o più esercizi (uma tartu72): la distinzione serve a individuare gli introiti che hanno carattere strutturale (così come richiede
la metodologia usata in ambito comunitario per valutare i conti pubblici);</p></li>

	<li><p><b>tipologie</b>: ai fini dell'approvazione parlamentare e dell'accertamento dei cespiti;</p></li>

	<li><p><b>categorie</b>: a seconda che l’entrata derivi «dall’attività ordinaria di gestione» o «dalla attività di accertamento e controllo» (per es. recupero di imposte evase);</p></li>

	<li><p><b>unità elementari di bilancio</b>, ai fini della gestione e della rendicontazione, eventualmente suddivise in articoli secondo il rispettivo oggetto, ai fini della rendicontazione.</p></li>	

</ul>

<p>Le spese dello Stato sono suddivides in</p>

<ul>
	<li><p><b>missioni</b>, (art. 21, comma 2) che rappresentano le funzioni principali e gli obiettivi strategici della spesa;</p>

	<li><p><b>programmi</b>, ossia le <b>unità di voto parlamentare</b>, definiti dall'art. 21, comma 2, quali aggregati di spesa con finalità omogenea diretti al perseguimento degli obiettivi definiti nell'ambito delle missioni. I programmin sono presentanti suddivisi in <i>macroaggregati</i>.</p></li>

	<li><p><b>unità elementari di bilancio</b> ai fini della gestione e della rendicontazione, classificate seconod il contenuto economico e funzionale, eventualmente ripartiti in articolo (i quali, in analogia con quanto in precedenza previsto per i capitoli, corrisponderebbero ai <i>piani di gestione</i>.)</p></li>

</ul>

<p>Si può quindi distinguere il bilancio in due differenti tipologie:</p>

<ul>
	<li><p>un bilancio politico per la decisione parlamentare (<b>bilancio decisionale</b>) le cui unità minime di deliberazione sono costituite per le entrate da <b>tipologia</b> e per le spese dai <b>programmi</b>: con tale bilancio il Parlamento identifica e determina le funzioni e gli obiettivi generali che lo Stato si prefige di conseguire;</p></li>

	<li><p>un bilancio amministrativo per la gestione (<b>bilancio gestionale</b>), articolato in unità elementari di bilancio. Tale bilancio è parte integrante del <b>decreto</b> con cui il <b>Ministro dell'economia dispone</b>, dopo l'approvazione del bilancio da parte del Parlamento e prima dell'inizio del nuovo anno finanziario, la <b>ripartizione delle unità di voto</b>.</p></li>

</ul>

<p>È sui <b>programmi</b> peraltro che si esprime il voto parlamentare.</p>

<p>Entro il 15 ottobre il Governo presenta contemporaneamente alle Camere e, a livello europeo, alla Commissione ed all'Eurogruppo, il <b>Documento programmatico di bilancio</b> per l'anno successivo, sulla cui base, entro il 20 ottobre, il Governo presenta il <b>disegno di bilancio</b> in Parlamento. Entro il 30 novembre, mentre in sede parlamentare si stanno di norma discutendo i contenuti della leggi di bilancio, la Commissione europea adotta un <b>parere</b> sul documento programmatico di bilancio. Le camere approvano entro la fine dell'anno la <b>legge di bilancio</b> (in mancanza, si accede all'esercizio provvisorio del bilancio): secondo l'art. 32, l'esercizio provvisorio del bilancio non può essere concesso se non per legge e per periodi non superiori complessivamente a quattro mesi.<br>  Infine, il Governo presenta i <b>disegni di legge collegati</b> alla manovra entro il successivo mese di gennaio ed il disegno di <b>legge di assestamento</b> entro il successivo mese di giugno.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
