<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Il bilancio di assestamento"/>
	<title>Il bilancio di assestamento</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<div class="content">

<h1>Il bilancio di assestamento</h1>

<p>Durante l'esercizio finanziario, mentre viene data esecuzione al <a href="legge_bilancio.html">bilancio di previsione</a>, può accadere che si verifichino <i>nuove</i> o <i>maggiori entrate</i> rispetto a quelle previste in bilancio oppure che si dimostrino necessarie nuove o maggiori spese rispetto agli stanziamenti.<br> 

<p>Per variare ed aggiornare le poste del bilancio sono perciò previsti strumenti diversificati in relazione alla nuova struttura del bilancio nella doppia articolazione di bilancio politico (quello approvato dalle Camere) e bilancio gestionale cd. "bilancio per unità elementari": il bialancio gestionale si forma con l'attribuzione delle risorse di ogni Ministero ai vari centri di responsabilità amministrativa individuati al suo interno. Poiché il primo documento (bilancio politico) è stato oggetto di approvazione legislativa, è necessario che le dotazioni delle singole unità di base siano variaet con un provvedimento avente analoga forza di legge: a tale finalità risponde il bilancio di assestamento; mente per le variazioni delle ripartizioni amministrative del bilancio, si provvede con decreti presidenziali. </p>

<p>La legge di contabilità e finanza pubblica L. 196/2009 prevede all'art.33, comma 1, che sia la legge di assestamento il principale strumento normativo d’intervento sul bilancio in corso d’esercizio. Da presentare alle camere entro il 30 giugno, esso raccoglie in un unico provvedimento tutte le modifiche alle previsioni di bilancio iniziali resesi necessarie in corso d’esercizio – anche alla luce della consistenza dei residui dell’esercizio precedente accertata a consuntivo – non già effettuate con interventi specifici. La legge di assestamento condivide la struttura del bilancio di previsione, essendo divisa in stati di previsione (uno per le entrate e tanti per le spese quanti sono i ministeri), a loro volta articolati in missioni e programmi. L’assestamento espone i valori delle variazioni – compensative, tra programmi di una stessa missione – di competenza e di cassa, che possono modificare le previsioni limitatamente all’esercizio in corso. Alla legge di assestamento si accompagna una revisione del budget dei costi (bilancio economico).</p>

<p>Mentre per le variazioni delle ripartizioni amministrative del bilancio si provvede con decreto del Capo dello Stato o con decreto del Ministro dell'economica.</p>

<section aria-label="End">
<a href="legge_bilancio.html">&#171;Legge di Bilancio</a>
<a href="index.html">Index</a>
<a href="sulfides.html">Sulfides&#187;</a>
</section>

</div>

</body>
</html>
