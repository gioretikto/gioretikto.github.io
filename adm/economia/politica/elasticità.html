<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Le elasticità">
	<title>Le elasticità</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
	        <li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Le elasticità</h1>

<p>Nello studiare casi concreti, è importante sapere di quanto variano l’offerta e la domanda al variare del prezzo. A tal fine, si può utilizzare il concetto di elasticità al prezzo dell’offerta e della domanda. Le
elasticità-prezzo misurano se offerta e domanda reagiscono molto, o poco, a una data variazione di prezzo. L’<b>elasticità al prezzo della quantità offerta</b> è data dal rapporto fra la variazione percentuale dell’offerta e la variazione percentuale del prezzo.</p>

<div class="eq">
<p>e(o) = (&Delta;<i>q</i>/<i>q</i>)/(&Delta;<i>p</i>/<i>p</i>) = &Delta;<i>q</i>%/&delta;<i>p</i></p>
</div>

<p>Analogamente, l’<b>elasticità al prezzo della quantità domandata</b> è data dal rapporto fra la variazione percentuale della domanda e la variazione percentuale del prezzo.</p>

<div class="eq">
<p>e(d) = (&Delta;<i>q</i>/<i>q</i>)/(&Delta;<i>p</i>/<i>p</i>)= &Delta;<i>q</i>%/&delta;<i>p</i></p>
</div>

<p>Vediamo qualche esempio relativo all’elasticità dell’offerta. Se la quantità offerta sale del 20% quando il prezzo sale del 10%, l’elasticità di offerta è pari a 2; se la quantità offerta invece sale del 5%, l’elasticità di offerta è pari a 1/2. Quando l’elasticità è superiore a 1, si dice che l’offerta è <b>elastica</b>, per indicare che basta una piccola variazione del prezzo per provocare una variazione relativamente ampia della quantità offerta. Viceversa, quando l’elasticità è minore di 1, si dice che l’offerta è <b>anelastica</b> o <b>rigida</b>: in questo caso, quando il prezzo varia, la quantità offerta subisce modifiche relativamente piccole.</p>

<ul>
	<li><p>domanda anelastica: 0 &lt; |e(d)| &lt; 1. In questo caso la quantità domandata di un bene presenta bassa reattività alle variazioni di prezzo;</p></li>
	<li><p>domanda elastica: |e(d)| &gt; 1. In questo caso la quantità domandata di un bene presenta alta reattività alle variazioni di prezzo;</p></li>
	<li><p>domanda perfettamente anelastica: e(d) = 0. Esprime la situazione in cui la quantità domandata di un bene è insensibile alle variazioni di prezzo (cioè ne è indipendente), per cui la domanda è invariata, o rigida;</p></li>
	<li><p>domanda perfettamente elastica: |e(d)| ⟶ &infin;. Esprime la situazione in cui la quantità domandata di un bene reagisce con una variazione infinita, in corrispondenza di una variazione, per quanto piccola del prezzo.</p></li>
</ul>

<p>Per l’elasticità della domanda possiamo fare esempi analoghi. Occorre solo ricordare che in questo caso all’aumentare del prezzo la quantità domandata diminuisce. Perciò l’elasticità della domanda viene calcolata facendo il rapporto fra la riduzione percentuale della domanda (in valore assoluto, cioè eliminando il segno algebrico «meno») e l’aumento percentuale del prezzo. Se la quantità domandata scende del 15% quando il prezzo sale del 10%, l’elasticità della domanda è pari a 1,5. Anche qui potremo parlare di bene a domanda elastica, quando la relativa elasticità è superiore a 1; di bene a domanda rigida, quando la relativa elasticità è inferiore a 1. Infatti quando la domanda è elastica, basta una piccola variazione del prezzo per provocare una variazione relativamente ampia della quantità domandata; mentre quando la domanda è rigida, al variare del prezzo la quantità domandata subisce variazioni relativamente piccole. Quando l’elasticità della domanda è pari a 1 (elasticità unitaria), ci troviamo di fronte alle cosiddette curve a spesa costante. Nel caso di elasticità unitaria, infatti, l’aumento percentuale del prezzo è esattamente compensato da una corrispondente riduzione proporzionale della quantità domandata, di modo che la spesa complessiva del consumatore, pari al prodotto tra prezzo e quantità domandata, resta invariata. <br>Naturalmente l’elasticità può variare da un punto all’altro della curva di domanda, cioè a seconda del prezzo di partenza. Inoltre dobbiamo ricordare che occorre un po’ di tempo, prima che la domanda e l’offerta si adeguino a una variazione di prezzo. Possiamo allora distinguere fra le elasticità (della domanda e dell’offerta) di breve o brevissimo periodo, e quelle di medio o lungo periodo: le prime descrivono le reazioni più o meno immediate di consumatori e venditori alle variazioni di prezzo, mentre le seconde descrivono le reazioni dopo un arco di tempo più lungo. Ad esempio, la benzina è un bene a domanda rigida nel breve periodo, ma l’elasticità della domanda aumenta in misura significativa se si considera un arco di tempo più lungo. Infatti, gli automobilisti all’inizio possono decidere di utilizzare un poco meno la macchina, e solo più tardi – se l’aumento di prezzo persiste – possono decidere di comprare macchine che consumano meno benzina.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
