<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Economia del benessere"/>
    <title>Economia del benessere</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<article>

<h1>Economia del benessere</h1>

<p>L'<b>economia del benessere</b> è il ramo della teoria economica che ricerca le condizioni ed i mezzi che permettono di aumentare il benessere economico. Per <b>benessere</b> si intende il grado di soddisfazione dei bisogni degli individui.<br> Se la sua definizione è abbastanza agevole per quanto riguarda il singolo, numerosi problemi presenta il concetto di benessere sociale o collettivo. La definizione di benessere sociale è, infatti, legata alla possibilità di conoscere le preferenze dei membri delle collettività, aggregandole in un qualche modo. Ciò presuppone, però, la possibilità di poter confrontare le utilità individuali. Seguendo Bentham è possibile ottenere una funzione del benessere sociale come somma aritmetica della utilità dei singoli individui. In questo caso le utilità dei singoli sono definite in modo cardinale e quindi misurabili. </p>

<p>L'economia del benessere dà importanza alla natura e al ruolo dello Stato, inteso non come un'entità autonoma, ma come un soggetto che agisce secondo una volontà che è la risultante dell'<b>aggregazione delle volontà degli individui che ne fanno parte</b>.</p>

<p>L'economia del benessere si fonda sui due teoremi fondamentali elaborati da Pareto.</p>

<p><b>Primo teorema</b>: in un sistema economico di concorrenza perfetta nel quale vi sia un insieme completo di mercati, un equilibrio concorrenziale, se esiste, è un ottimo paretiano.</p>

<p>La validità della conclusione è però legata alla circostanza che non si verifichino situazioni che possono generale il fallimento del mercato. Nella situazione  ideale di assenza di fallimenti delmercato, il mercato condurrebbe a un risultato Pareto-efficiente. Tale risultato tuttavia in termini di distribuzione del reddito potrebbe non essere visto favorevolmente.</p>

<p>Ciò vuol dire che in una economia ideale, in cui le imprese sono <a href="mercati.html#price-taker">price-takers</a>, i prodotti omogenei e vie è assenza di asimmetria informativa non è necessario l'intervento di un'autorità centrale che coordini le attività economiche, perché il libero mercato conduce ad una allocazione efficiente delle risorse. Viene in sostanza richiamato il concetto di <b>mano invisibile</b> di Adam Smith:</p>

<blockquote>Ogni individuo si impegna continuamente a trovare l'impiego più vantaggioso del proprio capitale. Egli cerca di realizzare il proprio vantaggio e non quello della società. Tuttavia, in questo, come in molti altri casi, egli è guidato da una mano invisibile a promuovere un fine che non rientra nelle sue intenzioni.</blockquote>

<p>La metafora smithiana, esprime la capacità del mercato di contemperare gli interessi individuali e collettivi. Se ne conclude che lo Stato deve limitare al massimo il proprio intervento in campo economico, lasciando completa libertà ai diversi operatori. Da una visione di tal genere deriva il ruolo “residuale” del settore pubblico e nasce la dottrina economica liberista del <i>laissez-faire</i>. </p>

<p><a href="../storia/new_deal.html">Roosevelt</a> abbandona la tradizionale politica economica del <i>laissez-faire</i> in favore di quella del New Deal,ossia dell’intervento pubblico in economia non soltanto a protezione della libera iniziativa, ma orientato, tramite l’impiego della spesa pubblica, in parte ad aiutare la produzione industriale ed agricola ma soprattutto a una politica di redistribuzione della ricchezza per aumentare la domanda complessiva dell’economia al fine di sostenere e di incentivare l’attività produttiva.</p>

<h2>Il secondo teorema dell'economia del benessere</h2>

<p>La situazione di ottimo paretiano raggiunta in un mercato concorrenziale, però, <b>dipende dalla distribuzione iniziale delle risorse</b>. Per ogni possibile distribuzione iniziale delle risorse si può ottenere una soluzione pareto efficiente, ma che presenta una diversa distribuzione del benessere tra gli individui. Il mercato concorrenziale, non assicura un'ottima distribuzione del benessere tra gli individui. È possibile, cioè, che situazioni di efficienza paretiana non siano desiderabili dalla collettività.</p>

<p>Il secondo teorema dell'economia del benessere giustifica l'intervento pubblico, nella sfera distributiva.  Un sistema in linea astratta può essere ugualemnte efficiente sia in presenza di una grande concentrazione del reddito sia in una situazione di relativa omogeneità nelle posizioni reddituali.</p>

<p>Il secondo teorema, invece, sposta l'attenzione sull'equità di un sistema economico. </p>

<p><b>Secondo teorema</b>: con opportune modifiche alle dotazioni iniziali, attraverso il meccaniscmo impositivo o di un sussidio, un'economia concorrenziale consente il raggiungimento di un equilibrio Pareto-efficiente.</p>

<p>Equità ed efficienza, quindi, sono sono obiettivi antitetici: è possibile utilizzare imposte e sussidi per orientare all'equità un sistema efficiente, anche se normalmente imposte e sussidi importano distorsioni nel sistema delle scelte e delle preferenze. Proprio la necessità di un sistema fisclae non distorsivo rende l'assunto del secondo teorema così difficile da collocare nella realtà.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="sulfides.html">Sulfides&#187;</a>
</section>

</article>

</body>
</html>
