<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La concorrenza monopolistica"/>
	<title>La concorrenza monopolistica</title>
	<link rel="stylesheet" type="text/css" href="../style.css" media="screen">
</head>

<body>

<nav>
	<ul>
		<li><a class="navbar" href="../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La concorrenza monopolistica</h1>

<p>Il termine concorrenza monopolistica, introdotto dall’economista americano Edward Chamberlin (1899-1967) nel 1933 nel libro <i>The Theory of Monopolistic Competition</i>, indica una forma di mercato caratterizzata da:</p>

<ol type="a">
	<li><p>alto numero di venditori, ognuno dei quali ritiene che le sue azioni non abbiano effetto sugli altri suoi concorrenti;</p></li>
	<li><p>differenziazione del prodotto, cioè i prodotti sono simili ma non identici. Il concetto di differenziazione del prodotto evidenzia il fatto che per i consumatori (che non sono in grado di influenzare con la propria domanda i prezzi) non è indifferente comprare da un'impresa o da un’altra appartenente alla stessa industria, dal che segue che se un'impresa alzasse il proprio prezzo al di sopra di quello praticato dalle altre imprese, non vedrebbe annullarsi le proprie vendite;</p></li>
	<li><p>libertà di entrata e uscita.</p></li>
</ol>

<p>Le caratteristiche a) e c) assimilano la concorrenza monopolistica alla concorrenza perfetta, la caratteristica b) è invece un elemento comune con il monopolio: infatti ogni impresa ha di fronte a sé una curva di domanda a elasticità finita, il che implica che essa possiede un suo proprio mercato sul quale tende a comportarsi come un monopolista. In questo contesto un’impresa può far concorrenza alle altre imprese del gruppo non solo variando il prezzo ma anche mutando la ‘qualità del prodotto’. In un sistema economico, caratterizzato dalla concorrenza monopolistica, le imprese sono <i><b>price setter</b></i>, cioè fissatrici di prezzo e non <i>price take</i> come nella concorrenza perfetta. Le imprese in concorrenza monopolistica possono, infatti, fissare il prezzo del bene. Questa discrezionalità è, però, limitata in quanto i beni offerti sono sì eterogenei tra di loro, ma anche sostituibili.</p>

<h2>L'equilibrio di concorrenza monopolistica nel breve periodo</h2>

<p>Come detto, poiché il prodotto dell'impresa è, in qualche misura, diverso da quello delle altre imprese, essa si comporta da monopolista. Nel grafico II.7, <i>D</i> è la curva di domanda, discendente, del prodotto, <i>Rma</i> la curva del ricavo marginale, <i>Cme</i> la curva del costo medio, <i>Cma</i> la curva del costo marginale. Supponendo che l'impresa si comporti in modo da massimizzare il profitto essa venderà la quantità in corrispondenza della quale <i>Cma</i> = <i>Rma</i>, ovvero la quantità Qentp al prezzo pontp. Il profitto è dato dall’area del rettangolo <i>PRKH</i>.</p>

<section aria-label="End">
<a href="epoxides.html">&#171;Epoxides</a>
<a href="index.html">Index</a>
<a href="eq_monopolista_lungo_periodo.html">Equilibrio del monopolista nel lungo periodo&#187;</a>
</section>

</article>

</body>
</html>