<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Economia aziendale"/>
	<title>Economia aziendale</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Economia aziendale</h1>

<p>L'<b>attività economica</b>, in via di prima approsimazione, è l'attività con cui si producono e si consumano beni non disponibili liberamente in natura (beni economici). Più precisamente, definiamo "<b>produzione</b>" l'attività che consente di ottenere beni attraverso il lavoro, mentre consideriamo "<b>consumo</b>" l'attività di impiego dei beni per la diretta soddisfazione dei bisogni. L'attività di produzione si attua prevalentemente all'interno delle imprese e delle P.A.. Negli ultimi anni si è assistito ad un incremento significativo anche della produzione realizzata all'interno degli istituti nonprofit che in misura sempre maggiore contribuiscono alla realizzazione di beni e servizi a favore della collettività o dei membri degli stessi istituti. </p>

<p>I beni si suddividono in:</p>

<ul>
	<li><p><b>economici</b>: (merci e servizi che esistono in quantità limitata rispetto ai bisogni o che non esistono in natura);</p></li>

	<li><p><b>Non economici</b>: (liberamente disponibili in quantità e qualità sufficiente rispetto alle esigenze).</p></li>
</ul>

<p>L’<b>attività economica</b> è intesa come l’insieme di azioni coordinate per la produzione e l’impiego dei beni destinati al soddisfacimento dei bisogni (beni economici); Le due fasi essenziali dell'attività economica umana sono la <i>produzione</i> e il <i>consumo</i>; in totale abbiamo:</p>

<ul>
	<li><p><b>produzione</b>: attività diretta a creare beni economici (beni e servizi) o ad accrescerne l'utilità;</p></li>

	<li><p><b>consumo</b> di beni economici, inteso come l'impiego di risorse per il soddisfacimento dei bisogni.</p></li>

	<li><p><b>scambio</b>, che nasce dall'impossibilità di produrre nella medesima unità produttiva tutto ciò che serve per il soddisfacimento dei bisogni umani ed è conseguenza della specializzazione dell'attivià produttiva;</p></li>

	<li><p><b>risparmio</b>, che deriva dalla parte di risorse che è sottratta al consumo immediato in vista di un consumo futuro;</p></li>

	<li><p><b>investimento</b>, che consiste nell'impiego fruttifero del risparmio monetario.</p></li>
</ul>

<p><i>Originariamente</i> l'attività economica era svolta dalla <b>famiglia</b>, all'interno della quale si realizzava l'intero ciclo dell'attività economica (sia di produzione che di consumo), <b>unità autarchica di produzione e consumo</b>. <i>Successivamente</i>, al crescere dei bisogni e con lo sviluppo degli scambi soprattutto monetari, si è realizzata la scissione tra i due momenti  della produzione e del consumo.</p>

<ul>
	<li><p>unità di produzione: es. aziende;</p></li>
	<li><p>unità di consumo: famiglia, P.A.</p></li>
</ul>

<p>La possibilità di svolgere l'attività economica è legata all'esistenza di strutture adeguate, denominate <b>aziende</b>, che producono beni e servizi  necessari per il soddisfacimento dei bisogni umani.</p>

<p>L’economia aziendale è la scienza che studia le condizioni e le modalità di svolgimento dei processi di produzione economica posti in essere dalle aziende di ogni specie e fa parte del vasto campo delle Scienze economiche; L'E. aziendale, come scienza autonoma e unitaria, ha origini recenti; infatti, sia pure in via convenzionale, la sua nascita ufficiale può essere ricondotta al 1926, anno nel quale Gino Zappa (1879-1960) pronunciò la celebre prolusione all'Anno Accademico 1926-27 presso il Regio Istituto Superiore di Scienze Economiche e Commerciali di Venezia dal titolo "<i>Tendenze nuove negli studi di ragioneria</i>". La nascita dell'E.aziendale, peraltro, affonda le proprie radici negli studi di Ragioneria, che nel corso della seconda metà del XIX secolo dimostrarono in Italia particolare vivacità e intensità, conducendo a sistemazioni teoriche di grandissimo valore.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="IMU.html">L'imposta municipale propria (IMU)»</a>
</section>

</article>

</body>
</html>