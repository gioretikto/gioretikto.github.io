<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Le scritture di Ammortamento"/>
	<title>Le scritture di Ammortamento</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Le scritture di Ammortamento</h1>

<p>L’<b>ammortamento</b> è un procedimento contabile che permette di ripartire il costo di un bene pluriennale nei vari esercizi in cui esso manifesterà la propria utilità. In altre parole, consente di spalmare il costo di tali beni su più esercizi, nel rispetto del principio di competenza economica.</p>

<p>Se ad esempio in un dato anno si acquista un impianto del costo di 1000 euro e si stima la vita utile del bene pari a 5 anni, la quota di costo che dovrà gravare sul reddito di ogni esercizio di competenza risulta pari a 200 €. L’impianto infatti non esaurisce la propria utilità nell’anno dell’acquisto ma permette l’attività produttiva per 5 periodi amministrativi; di conseguenza il suo costo dovrà essere ripartito nei diversi esercizi di competenza. La parte di costo che viene imputata al reddito per ciascuno degli esercizi di competenza, viene detta quota di ammortamento.</p>

<p>Utilizzando il metodo indiretto di ammortamento le quote di ammortamento confluiscono anno dopo anno in un apposito fondo, denominato <b>Fondo Ammortamento</b>. Esso rappresenta una rettifica del costo pluriennale: il valore residuo (ovvero il valore contabile del bene) risulta pari alla differenza tra il costo storico e il fondo ammortamento. La quota ogni anno è sempre la stessa, il Fondo invece, aumenta con gli anni per un valore pari alle quote di ammortamento maturate.</p>

<p>I terreni sono cespiti la cui utilità non si esaurisce e per tale ragione <b>non vanno ammortizzati</b>.</p>

<p>Nel <a href="bialncio_contabile.html">bilancio contabile</a>, invece, il fondo di ammortamento è una voce che si colloca nel passivo di stato patrimoniale. In pratica il cespite è valorizzato “in dare” di stato patrimoniale al valore lordo (costo storico), mentre il fondo è collocato “in avere” come voce di rettifica.</p>

<h2 id="minus">Minusvalenze e plusvalenze</h2>

<p>Il termine <b>minusvalenza</b> (in inglese capital loss) indica la differenza negativa in un arco di tempo del valore di un’attività finanziaria o reale. Questa perdita non si manifesta fino a quando l'asset non viene venduto a un prezzo inferiore rispetto al prezzo di acquisto originale. Nel caso contrario, ovvero nel caso di vendita a un prezzo superiore rispetto al valore contabile, si realizzerebbe una plusvalenza (capital gain).</p>

<p>Il concetto di minusvalenze non è solo riferito al settore finanziario. Nella vita aziendale succede che l’imprenditore investa in asset reali (ossia beni strumentali per svolgere la propria attività e beni meramente patrimoniali), che possono generare minusvalenze. Così come succede per le perdite finanziarie, il calcolo delle minusvalenze patrimoniali viene effettuato operando un confronto tra il prezzo di acquisto o la somma del denaro ricevuta, al netto delle quote di ammortamento già dedotte.</p>

<p><b>Esempio</b>. La Verdi srl decide di vendere un impianto della sua azienda a 1000€ alla Rossi srl, acquistato originariamente al costo di 30.000 € e già ammortizzato per un importo pari a 28.000 €. Da questa vendita, Verdi srl ha realizzato una minusvalenza di 1.000 euro, che si ottiene:</p>

<div class="eq">
<p>30.000 euro prezzo di acquisto - 28.000 euro ammortamento = 2.000 euro (valore residuale del bene)</p>
</div>

<p>1.000 euro (prezzo di vendita del bene) - 2.000 euro (valore residuo del bene) = -1.000 euro.</p>

<p>Il risultato negativo sarà l'importo della minusvalenza, ossia 1.000 euro.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="IMU.html">L'imposta municipale propria (IMU)»</a>
</section>

</article>

</body>
</html>