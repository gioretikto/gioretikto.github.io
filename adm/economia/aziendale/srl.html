<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="La società a responsabilità limitata"/>
	<title>La società a responsabilità limitata</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>La società a responsabilità limitata</h2>

<p>La nozione di <b>società a responsabilità limitata</b> (s.r.l.) va individuata nell’ambito della più ampia categoria delle società di capitali, caratterizzate dalla particolarità per cui delle obbligazioni sociali risponde solo la società con il proprio patrimonio (art. 2462 c.c.).<br> 
Si tratta di una società di capitali caratterizzata dalla divisione del capitale sociale in quote piuttosto che in azioni (art. 2468 c.c.). <br> L'istituto della società a responsabilità limitata è stato introdotto nel nostro ordinamento allo scopo precipuo di offrire alle piccole e medie imprese una forma sociale dotata di una struttura più semplice e più flessibile rispetto a quella propria delle società per azioni, che meglio sembrava rispondere alle esigenze di queste imprese di ridotte dimensioni. In tale prospettiva, la disciplina della società a responsabilità limitata, a prescindere da qualche aspetto che si rifaceva a quella dettata per le società di persone, era quasi pressoché ricalcata su quella della società per azioni, nell’obiettivo di offrire un modello societario che consentisse (al pari della s.p.a.) di beneficiare del regime di responsabilità limitata, pur utilizzandosi un capitale di rischio decisamente inferiore a quello caratterizzante la s.p.a.<br> Per favorire l'imprenditoria giovanile, il decreto sulle liberalizzazioni (D.L. 24 gennaio 2012, n. 1, convertito in L. 24 marzo 2012, n. 27) ha previsto le società a responsabilità limitata in una forma semplificata. Si tratta di una formula riservata alle persone fisiche che non abbiano compiuto i 35 anni di età alla data della costituzione della società. La s.r.l. semplificata è assoggettata a un regime agevolato sia per quanto concerne l'ammontare del capitale sociale, 1 euro a fronte dei 10.000 richiesti per la costituzione della s.r.l. ordinaria, sia per quanto concerne le formalità di costituzione, in quanto è possibile istituire una s.r.l. senza necessità di atto pubblico.<br> È prevista la possibilità di trasformare tale società in una diversa società di capitali, ma in tale caso il socio assente o dissenziente alla delibera avrà il diritto di recedere. Non è prevista, invece, la possibilità di trasformare tale società in una società di persone.<br> Per il resto, la società è regolamentata dalle altre norme previste dal codice civile per le s.r.l.</p>

<h2>Convocazione dell'assemblea dei soci</h2>

<p>L'approvazione del bilancio, nelle s.p.a. così come nelle s.r.l, rappresenta uno dei compiti più rilevanti assegnati all'assemblea dei  soci. Ai sensi degli artt. 2364 c.c. (Spa) e 2478-bis c.c (srl), la convocazione dell'Assemblea va effettuata:</p>

<ul>
	<li><p>caso ordinario: entro 120 giorni dalla chiusura dell'esercizio;</p></li>

	<li><p>in presenza di particolari esigenze: entro 180 gg da tale chiusura, purché sia previsto dallo Statuto.</p></li>

</ul>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="IMU.html">L'imposta municipale propria (IMU)»</a>
</section>

</article>

</body>
</html>