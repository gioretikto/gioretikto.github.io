<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Conti"/>
	<title>Conti</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Conti</h1>

<p>Lo strumento utilizzato dal metodo  della partita doppia per effettuare la registrazione delle operazioni aziendali è il <i>conto</i>,  (o mastrino) cioè un prospetto di rilevazione quantitativa diviso in due distinte sezioni (convenzionalmente definite sezione "dare" e sezione "avere") destinate a rilevare quantità di segno diverso.</p>

<p>Nella teoria e nella pratica aziendale il termine “<b>conto</b>” sta ad indicare una <i>serie di scritture relative ad un dato oggetto, variabile e misurabile, aventi lo scopo di fornire informazioni sulle caratteristiche qualitative e quantitative di tale oggetto in un determinato momento e, entro
certi limiti, nel corso del tempo</i>.</p>

<p>Con il conto quindi seguiamo lo stato e le variazioni di un determinato oggetto: ad esempio le scritture degli incassi e pagamenti costituiscono il conto “CASSA”; quelle relative all’accensione e al rimborso di finanziamenti ricevuti sotto forma di mutui prendono il nome di “MUTUI PASSIVI”; le entrate e le uscite di merci costituiscono il conto “MERCI”, e cosi via. <br> Ovviamente, utilizzeremo sempre la <b>stessa moneta</b> per tutte le scritture, cioè un’unica moneta di conto. <br> Le quantità rilevate rappresentano <b>variazioni di conto</b>, che possono essere aumentative o diminutive.<br> Sommando tra loro variazioni dello stesso segno e facendo la differenza dei due totali di segno opposto, otterremo il <b>saldo del conto</b>. Vediamo come si presenta formalmente un conto. E’ un prospetto a due sezioni. In una sezione vengono registrate le variazioni di conto aumentative (di segno positivo), nell’altra le variazioni di conto diminutive (segno negativo). </p>

<p>Così, ad esempio:</p>

<ul>
	<li><p>nell’aspetto <b>finanziario</b>,</p>

	<ul>
		<li><p>il conto «cassa» indicherà i movimenti di denaro contante derivante dalle operazioni di gestione;</p></li>
		<li><p>il conto «clienti» i crediti che l’impresa deve riscuotere dai propri clienti;</p></li>
		<li><p>il conto «fornitori» i debiti che l’impresa deve pagare ai propri fornitori;</p></li>
	</ul>

	</li>

	<li><p>nell’aspetto <b>economico-patrimoniale</b>,</p>
		<ul>
			<li><p>il conto «impianti» indicherà il valore del fattore produttivo impianti;</p></li>
			<li><p>il conto «merci c/vendite» il ricavo dei prodotti venduti.</p></li>
		</ul>

	</li>
</ul>

<p>Per indicare le due sezioni, nella contabilità, vengono utilizzate le espressioni DARE e AVERE, con un significato che a tutt’oggi ha perso l’originaria valenza (natura personalistica dei conti, ideata da Francesco Marchi, anno 1867). Pertanto, si usa convenzionalmente denominare le
due sezioni Dare e Avere (fu Fabio Besta ad evidenziare tutti i limiti della natura personalistica dei conti).</p>

<h3>Il "linguaggio" dei conti</h3>

<p>Vediamo adesso la terminologia utilizzata per i conti, in termini stremamente generali.</p>

<ul>
	<li><p><b>Istituire un conto</b>: fissarne l’oggetto e la denominazione. Ad esempio il conto “cassa” vuol dire collegare alla denominazione cassa un certo oggetto, quindi lo stato e le variazioni di denaro liquido;</p></li>

	<li><p><b>Aprire/accendere un conto</b>: effettuare la prima registrazione. Ad esempio apriamo il conto “cassa” all’inizio di un dato esercizio segnando in dare la consistenza iniziale (denaro liquido esistente in cassa);</p></li>

	<li><p><b>Addebitare un conto</b>: iscrivere un valore nella colonna Dare;</p></li>

	<li><p><b>Accreditare un conto</b>: iscrivere un valore nella colonna Avere;</p></li>

	<li><p><b>Chiudere un conto</b>: determinare i totali dare ed avere, farne la differenza ottenendo il saldo o bilancio di conto, iscrivere il saldo cosi ottenuto nella sezione minore a pareggio.</p></li>

</ul>

<p>Una classificazione a voi utile è quella che riguarda i <b>conti unilaterali</b> e <b>bilaterali</b>.</p>

<p>Dobbiamo pertanto rilevare che alcuni conti accolgono valori essenzialmente in una sola sezione (salvo gli storni/saldi), mentre altri li accolgono normalmente in entrambe le sezioni.</p>

<p>Esempio Conti unilaterali: “merci c/acquisti o vendite” o “interessi passivi” Conti bilaterali: “cassa” o “banca”.</p>

<h3>Rappresentazione di un conto e modalità di denominazione</h3>

<table>
<tr><th colspan="2">Nome del conto</th></tr>
<tr><td>Sezione "DARE"</td> <td>Sezione "Avere"</td></tr>
<tr><td>Dati quantitativi</td> <td>dati quantitativi</td></tr>
</table>

<p>Il conto è denominato in relazione alla natura della grandezza da rilevare, es:</p>

<table>
<tr><th colspan="2">Debiti verso fornitori</th></tr>
<tr><td>D</td> <td>A</td></tr>
</table>

<table>
<tr><th colspan="2">Acquisti di materie prime</th></tr>
<tr><td>D</td> <td>A</td></tr>
</table>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="IMU.html">L'imposta municipale propria (IMU)»</a>
</section>

</article>

</body>
</html>