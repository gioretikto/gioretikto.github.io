<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Bilancio d'esercizio">
	<title>Bilancio d'esercizio</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Bilancio d'esercizio</h1>

<p>Alla chiusura di ciascun esercizio sociale, gli amministratori delle società sono tenuti a redigere il <b>bilancio d'esercizio</b>, documento consuntivo (compilato a fine anno) composto da quattro documenti <a href="../../diritto/privato/cc.html#2423">art. 2423</a></p>

<ul>
	<li><p>Conto economico (art. 2425 c.c.), nel quale confluiscono tutti i COSTI e tutti i RICAVI relativi all'esercizio trascorso. In tal modo è possibile ottenere il valore del reddito, come differenza tra componenti positivi e negativi.</p></li>
	<li><p><a href="patrimonio.html">Stato patrimoniale</a> (art. 2424 c.c.), indica la situazione finanziaria e patrimoniale dell'azienda, nel quale si inseriscono tutti gli altri conti (costi e ricavi pluriennali, costi e ricavi sospesi, conti economici di capitale, conti numerari attivi e passivi);</p></li>
	<li><p>Rendiconto finanziario (art. 2425-<i>ter</i> c.c.);</p></li>
	<li><p>Nota integrativa (art. 2427 c.c.): variazioni delle immobilizzazioni, del patrimonio netto.</p></li>
</ul>

<p>svolgendo la funzione di "informare" i soggetti interni ed esterni all'azienda, in particolare azionisti e creditori sociali, sulla situazione economico-patrimoniale-finanziaria della società. <br> L', che</p>


<p><b>Costi e ricavi pluriennali</b>: sono costi e ricavi che si riferiscono a più periodi amministrativi; in particolare i costi pluriennali danno la loro utilità per più esercizi e corrispondono agli impieghi in immobilizzazioni immateriali (brevetti, marchi, ecc.) e materiali (fabbricati, impianti, automezzi, ecc.).</p>

<p><b>Costi e ricavi sospesi</b>: consistono in costi e ricavi sostenuti o conseguiti in un periodo amministrativo, ma che si riferiscono a un periodo successivo; comprendono gli impieghi nelle rimanenze di magazzino (prodotti, materie prime, semilavorati, materie di consumo, merci, ecc.) e i costi e i ricavi pagati o riscossi in via anticipata, ma non ancora maturati, (risconti attivi e passivi).</p>

<p>Nello stato patrimoniale e nel conto economico devono essere iscritte separatamente, e nell'ordine indicato, le voci previste negli artt. 2424 e 2425 (art. 2423-<i>ter</i>, comma 1)</p>

<section>

<table>
<tr><th>Stato Patrimoniale</th></tr>
<tr><td>Attività</td> <td>Passività</td></tr>
</table>

<table>
<tr><th>Conto Economico</th></tr>
<tr><td>Costi</td> <td>Ricavi</td></tr>
</table>

<table>
<tr><th>Rendiconto Finanziario</th></tr>
<tr><td>Entrate</td> <td>Uscite</td></tr>
</table>

</section>

<h2>Lo stato patrimoniale</h2>

<p>Che cosa fa un imprenditore di solito? Prende del denaro, in parte suo ed in parte di altri, e lo utilizza per effettuare degli investimenti. Iniziamo con lo <b>stato patrimoniale</b> e vediamo cosa cerca di raccontarci.</p>

<p>Il momento fondamentale di questo primo passo dell’attività di impresa è dunque rappresentato da questo accumulo di capitale, che può essere osservato sotto due punti di vista:</p>

<ul>
	<li><p><b>da dove viene il denaro</b>: la raccolta del capitale;</p></li>
	<li><p><b>come viene investito il denaro</b>: l’utilizzo del capitale.</p></li>
</ul>

<table>
<tr><th>Investimenti o impieghi</th> <th colspan="2">Stato Patrimoniale</th> <th>Finanziamenti o fonti</th></tr>

<tr><td rowspan="6">Come viene investito il denaro</td> <th>Attività</th> <th>Passività</th> <td rowspan="6">Da dove viene il denaro</td></tr>

<tr><td>Impianti</td> <td>Debiti verso banche</td></tr>

<tr><td>Immobili</td> <td>Debiti verso fornitori</td>

<tr><td>Merci</td> <td>Debiti verso dipendenti</td>

<tr><td>Cassa e banca</td> <td></td>

<tr><td>Crediti verso clienti</td> <td><b>Capitale netto</td></tr>

</table>

<p>Il lato di destra dello stato patrimoniale (la sezione del <b>passivo</b>) risponde alla seguente domanda: <b>da dove viene il denaro</b> che l’imprenditore ha a sua disposizione?<br> Vi troveremo in parte debiti e in parte – ovviamente – denaro dell’imprenditore, ovvero il capitale proprio (o capitale netto).</p>

<p>Il lato di sinistra dello stato patrimoniale (la sezione dell’attivo) risponde invece alla seguente domanda: come è investito il denaro a disposizione dell’imprenditore?<br> Vi troveremo merci, impianti, ma anche crediti e disponibilità di contanti (cassa e banca).</p>

<p>Più in dettaglio, lo stato patrimoniale raccoglie, tecnicamente:</p>

<ul>
	<li><p>le attività;</p></li>
	<li><p>le passività;</p></li>
	<li><p>il capitale netto.</p></li>
</ul>

<p>Le <b>attività</b> esprimono <i>investimenti </i>o «<i>impieghi di risorse</i>» e sono rappresentate da:</p>

<ul>
	<li><p>valori finanziari attivi (crediti verso clienti, cassa, conti correnti bancari attivi, ecc.);</p></li>
	<li><p>valori economici relativi a beni acquistati (costi) ma non ancora interamente utilizzati (impianti, rimanenze di prodotti, ecc.).</p></li>
</ul>

<p>Le <b>passività</b> esprimono <i>finanziamenti</i> o «<i>fonti di risorse</i>» esterne e consistono in:</p>

<ul>
	<li><p>valori finanziari passivi (debiti verso fornitori, finanziamenti bancari, ecc.);</p></li>
	<li><p>valori economici relativi a ricavi già conseguiti ma che interessano anche gli anni futuri.</p></li>
</ul>

<ul>
	<li><p>Normalmente le attività sono superiori alle passività e la loro differenza costituisce il cosiddetto «capitale proprio» dell’azienda, detto anche «capitale netto», che va annotato sotto il totale delle passività. Esso esprime, come già visto, i finanziamenti di proprietà dell’imprenditore.</p></li>

	<li><p>In caso contrario (se cioè l’azienda è in passivo), la differenza tra il totale delle passività e il totale delle attività costituisce il cosiddetto «deficit patrimoniale», che va annotato sotto il totale delle attività.</p></li>

</ul>

<p>Nel caso in cui l’azienda sia costituita in forma societaria, il <i>capitale proprio</i> può essere suddiviso in:</p>

<ul>
	<li><p><b>capitale sociale</b> dell’impresa, costituito dalle risorse messe a disposizione dell’azienda dai soci;</p></li>

	<li><p><b>fondi di riserva</b>, che derivano principalmente da utili conseguiti ma non distribuiti tra i soci, o da operazioni di carattere particolare;</p></li>

	<li><p><b>utile di esercizio</b> che eventualmente si realizza, e che costituisce un’ulteriore fonte di finanziamento (fino a che non venga distribuito tra i soci).</p></li>
</ul>

<p>La rappresentazione <b>tradizionale</b> (c.d. «a sezioni contrapposte») dello stato patrimoniale è la seguente (dati puramente esemplificativi, in migliaia di euro):</p>

<table>

<tr><th colspan="4">Stato Patrimoniale</th></tr>

<tr><th colspan="2">Attività</th> <th colspan="2">Passività</th></tr>

<tr><td>Cassa</td> <td>5</td> <td>Banche c/c/ passivi</td> <td>450</td></tr>

<tr> <td>Banche c/c/ attivi</td> <td>40</td> <td>Debiti verso fornitori</td> <td>120</td> </tr>

<tr> <td>Crediti verso clienti</td> <td>220</td> <td>Debiti diversi</td> <td>100</td></tr>

<tr><td>Crediti diversi</td> <td>75</td> <td>Mutui passivi</td> <td>500</td></tr>

<tr><td>Rimanenze finali di magazzino</td> <td>320</td> <td>Fondo svalutazione crediti</td> <td>10</td></tr>

<tr><td>Terreni</td> <td>140</td> <td>Altri fondi di accantonamento</td> <td>110</td></tr>

<tr><td>Fabbricati</td> <td>700</td> <td>Fondo T.F.R.</td> <td>130</td></tr>

<tr><td>Impianti e macchinari</td> <td>700</td> <td>Fondo ammortamento fabbricati</td> <td>250</td></tr>

<tr><td>Mobili e arredi</td> <td>150</td> <td>Fondo ammortamento</td> <td>120</td></tr>

<tr><td>Brevetti</td> <td>60</td> <td>Fondo ammortamento Mobili e arredi</td> <td>70</td></tr>

<tr><td>Marchi</td> <td>40</td> <td></td> <td></td> </tr>

<tr><th>Totale attività</th> <td>2450</td> <th>Totale passività</th> <td>2140</td></tr>

</table>

<table>
<tr><th>Capitale proprio</th></tr>
	
<tr><td>Capitale sociale</td> <td>150</td></tr>

<tr><td>Fondi di riserva</td> <td>50</td></tr>

<tr><td>Utile di esercizio</td> <td>110</td>

<tr><th>Totale</th> <td>310</td></tr>

</table>
  	
<p>Vediamo ora, con maggior dettaglio, le principali voci (dette tecnicamente «poste») contenute nello stato patrimoniale.</p>

<h4>Attività</h4>

<ul>
	<li><p><b>Cassa e banche c/c attivi</b>: rappresentano l’insieme dei mezzi liquidi a disposizione dell’azienda.</p></li>
	<li><p><b>Crediti verso clienti</b>: sono crediti relativi ad operazioni di vendita che non sono state ancora regolate: si tratta cioè di somme da incassare. Possono essere ad esempio rappresentati da cambiali, e in tal caso avremo il conto «cambiali attive».</p></li>
	<li><p><b>Crediti diversi</b>: sono crediti di varia natura (verso l’Erario, i dipendenti, ecc).</p></li>
	<li><p><b>Rimanenze finali di magazzino</b>: si tratta di investimenti in attesa di realizzo. Come spiegato, figurano anche nella sezione ricavi del conto economico.</p></li>
	<li><p><b>Terreni, fabbricati, impianti, macchinari, mobili, arredi, automezz</b>i: rappresentano le cosiddette immobilizzazioni materiali: sono beni che daranno la loro utilità in più esercizi. Quindi il loro costo deve essere ripartito tra i vari periodi in cui saranno utilizzati, con un procedimento detto di «ammortamento economico».</p></li>
	<li><p><b>Brevetti e marchi: sono immobilizzazioni immateriali</b>: anche il loro costo deve essere suddiviso in più esercizi.</p></li>

</ul>

<h4>Passività</h4>

<ul>
	<li><p><b>Banche c/c passivi</b>: sono i debiti verso le banche per finanziamenti ottenuti (a breve termine).</p></li>

	<li><p><b>Debiti verso fornitori</b>: sono debiti verso i fornitori relativi ad operazioni d’acquisto effettuate, ma non ancora regolate. Nel caso in cui siano rappresentati da cambiali, troveremo il conto «cambiali passive».</p></li>

	<li><p><b>Debiti diversi</b>: sono debiti dell’azienda verso vari soggetti (Erario, istituti previdenziali, ecc.).</p></li>

	<li><p><b>Mutui passivi</b>: si tratta di finanziamenti a medio-lungo termine ottenuti da banche o altri istituti di finanziamento;</p></li>

	<li><p><b>Fondo svalutazione crediti</b>: corregge il valore nominale dei crediti in previsione di rischi di insolvenza. Si incrementa con le quote che annualmente vengono destinate a tale scopo nel conto economico;</p></li>

	<li><p><b>Altri fondi di accantonamento</b>: rappresentano passività legate ad eventi negativi probabili, ma non ancora manifestatisi, o comunque non ancora determinati nel loro ammontare;</p></li>

	<li><p><b>Fondo T.F.R. (Trattamento Fine Rapporto)</b>: è il debito totale accumulato dall’impresa verso i dipendenti per indennità di liquidazione. Nasce dalla somma delle quote maturate nell’esercizio attuale e in quelli precedenti;</p></li>

	<li><p><b>Fondi ammortamento</b>: è una voce che rettifica il costo delle immobilizzazioni per la perdita di valore che esse subiscono col tempo, a causa del logorio fisico e del superamento tecnologico. Il suo valore è dato dalla somma delle quote di ammortamento calcolate anno per anno.</p></li>

</ul>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>