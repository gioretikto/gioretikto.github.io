<!DOCTYPE html>
<html lang="it">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Il fattore lavoro; forze di lavoro, occupazione e disoccupazione"/>
    <title>Il fattore lavoro; forze di lavoro, occupazione e disoccupazione</title>
    <link rel="stylesheet" type="text/css" href="../style.css" media="screen">
</head>

<body>

<nav>
    <ul>
        <li><a class="navbar" href="../index.html">Home</a></li>
        <li><a class="navbar" href="index.html">Index</a></li>
    </ul>
</nav>

<article>

<h1>Il fattore lavoro; forze di lavoro, occupazione e disoccupazione</h1>

<p>La popolazione, cioè il numero degli abitanti, è cresciuta negli ultimi secoli un po' in tutti i paesi del mondo. La causa principale del continuo aumento della popolazione va individuata, ovunque, nella diminuzione del <i>tasso di mortalità</i> (numero di morti, nel corso di un anno, per ogni 1000 abitanti). In particolare, il migliormento delel condizioni sanitarie, ha permesso un drastico calo del <i>tasso di mortalità infantile</i>, cioè del numeri di bambini morti nel primo anno di vita, per ogni 1000 nati.<br>Parallelamente al tasso di mortalità, negli ultimi due secoli nei paesi industrializzati è gradualmente diminuito anche il <i>tasso di natalità</i> (numero di nati per ongi 100 abitanti). <br>La popolazione continua a crescere fin quando il numero dei nati supera quello dei morti; la differenza fra nati e morti nel corso di un anno è chiamata <i>saldo demografico</i>. Se trascuriamo per il momento le <i>migrazioni</i>, cioè il trasferimento di persone da un paese all'altro, il tasso di crescita della popolazione è pari alla differenza fra tasso di natalità e tasso di mortalità.</p>

<p>La crescita della popolazione non corrisponde necessariamente a una crescita del numero dei lavoratori. Le <i><b>forze di lavoro</b></i> (cioè le persone che lavorano, o che cercano attivamente un posto di lavoro, quindi del numero dei lavoratori <i>occupati</i> e dei lavoratori <i>disoccupati</i>)</p>

<div class="eq">
<p><b>forza di lavoro</b> = lavoratori occupati + lavoratori in cerca di occupazione</p>
</div>

<p>possono costituire una quota maggiore o minore della popolazione, a seconda di varie circostanze, quali: la distribuzione per età della popolazione, che determina la quota della <i>popolazione in età non lavorativa</i>; fattori sociali quali la diffusione dell'istruzione superiore o la diffusione del lavoro femminile; lo stesso andamento della domanda di lavoro, perché nei periodi di elevata disoccupazione molte persone possono rinunciare a cercare un posto di lavoro e uscire dalle forze di lavoro in attesa di un momento più favorevole. </p>

<p>La parola “disoccupato” indica la situazione di chi al momento non ha lavoro ma è stato impiegato in passato; “inoccupato” si riferisce a chi non ha mai avuto un contratto di lavoro, mentre “inattivo” identifica chi non lavora e non sta nemmeno cercando occupazione.</p>

<p>Tutti questi elementi influiscono sul <b>tasso di partecipazione</b> (o <i>tasso di attività</i>), che è uguale al rapporto tra forze di lavoro e totale della popolazione, 

<div class="eq">
<p><b>Tasso di partecipazione</b> = forza lavoro / popolazione civile in età lavorativa</p>
</div>

<p>e sul <i>tasso di occupazione</i>, dato dal rapporto tra gli occupati e la popolazione in età lavorativa (il <i>tasso di disoccupazione</i> costituisce invece il rapporto tra i disoccupati e le forze di lavoro).</p>

<div class="eq">
<p>Tasso di occupazione = Occupati/Pop in età di lavoro <br>
Tasso di attività (partecipazione) = Forza lavoro/Popolazione in età di lavoro
o specularmente<br>
Tasso di inattività= Non Forza Lavoro in età lavorativa/Popolazione in età di lavoro</p>
</div>

<h3 id="riserva">Il salario di riserva</h3>

<p>Il <b>salario di riserva</b> è il livello di salario che rende i lavoratori indifferenti tra lavorare ed essere disoccupati. Generalmente, i lavoratori ricevono un salario superiore al proprio salario di riserva.</p>

<section aria-label="End">
<a href="PIL.html">&#171;Il PIL</a>
<a href="index.html">Index</a>
<a href="sulfides.html">Sulfides&#187;</a>
</section>

<article>

</body>
</html>