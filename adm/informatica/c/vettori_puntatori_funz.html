<!DOCTYPE html>
<html>
<head>
    <meta charset="utf-8">
    <meta name="viewport" content="width=device-width, initial-scale=1.0"> 
    <meta name="description" content="Vettori di puntatori a funzione"/>
    <title>Vettori di puntatori a funzione</title>
    <link rel="stylesheet" type="text/css" href="../../style.css" media="screen">
</head>

<body>

<nav>
    <ul>
        <li><a class="navbar" href="../../index.php">Home</a></li>
        <li><a class="navbar" href="../../documentation.html">Documentation</a></li>
    </ul>
</nav>
      
<div class="content">

<h1>Vettori di puntatori a funzione</h1>

<p>I puntatori a funzioni sono utilizzati tipicamente nei cosiddetti sistemi guidati da menu. In questi sistemi si richiede all'utente di selezionare un'opzione da un menu (per esempio, da 1 a 3). Ogni opzione sarà servita da una funzione differente. I puntatori che fanno riferimento a ognuna di quelle funzioni sono immagazzinati in un vettore di puntatori a funzione. La scelta dell'utente sarà utilizzata come indice del vettore per rilevare il puntatore che sarà utilizzato per invocare la funzione.</p>

<p>Il prossimo programma fornisce un esempio generico dei meccanismi per la dichiarazione e l'utilizzo di un vettore di puntatori a funzioni. Sono state definite tre funzioni, <code>function1, function2, function3</code>, ognuna delle quali riceverà un argomento intero e non restituirà alcun valore. I puntatori che fanno riferimento a queste tre funzioni sono stati immaggazzinati nel vettore <code>f</code>, dichiarato come segue:</p>

<pre>void (*f[3]) (int) = { function1, function2, function3};</pre>

<p>La dichiarazione va letta cominciando dall'insieme di parentesi più a sinistra , "<code>f</code> è vettore di 3 puntatori a funzioni che ricevono come argomento un <code>int</code> e che restituiscono <code>void</code>. Il vettore è stato inizializzato con i nomi delle tre funzioni. Il valore, compreso tra 0 e 2, chje l'utente immetterà sarà utilizzato come indice per il vettore di puntatori a funzioni. L'invocazione della funzione sarà quindi effettuata nel modo seguente:</p>

<pre>(*f[choice]) (choice);</pre>

<p>In questa chiamata <code>f[choice]</code> selezionerà il puntatore immagazzinato nella posizione <code>choice</code> del vettore. Una volta risolto il riferimento del puntatore, la funzione sarà invocata e <code>choice</code> gli sarà fornito come argomento. Ogni funzione visualizzarà il valore dell'argomento ricevuto e il proprio nome di funzione per indicare che sarà stata richiamata correttamente.</p>

<pre>
#include &lt;stdio.h&gt;
#define SIZE 10

void function1 (int a);
void function2 (int a);
void function3 (int a);

int main()
{
	/*inizializza il vettori di 3 puntatori a funzioni */
	
	void (*f[3]) (int) = {function1, function2, function3};
	int choice;

	printf("Enter a number between 0 and 2, 3 to end:");
	scanf("%d", &choice);
	
	while ( choice &gt;=0 && choice &lt; 3) {
	
		(*f[choice]) (choice);
		printf("Enter a number between 0 and 2, 3 to end:");
		scanf("%d", &choice);
	}
	
	return 0;
}

void function1 (int a) {
	printf("You enetered %d so function1 was called\n\n", a);
}

void function2 (int a) {
	printf("You enetered %d so function2 was called\n\n", a);
}

void function3 (int a) {
	printf("You enetered %d so function3 was called\n\n", a);
}
</pre>

<section>
<a href="system.html">&#171;Thermodynamic Systems</a>
<a href="index.html">Index</a>
<a href="continuity.html">Definizione limite per funzioni operanti tra spazi metrici o normati &#187;</a>
</section>

</div>

</body>
</html>
