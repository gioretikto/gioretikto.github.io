<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Criteri di parallelismo">
	<title>Criteri di parallelismo</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Criteri di parallelismo</h1>

<p>Una retta che intersechi altre due rette date dice <i>trasverale</i>. Esiste una terminologia classica, di grande aiuto, per individuare gli angoli formati da due rette con una loro trasverale: in riferimento alla figura si ha.</p>

<p>Gli angoli <b>alterni</b> sono da parti opposte rispetto alla trasversale <i>t</i> ma entrambi interni o esterni e non adiacenti. </p>

<p>Gli angoli <b>corrispondenti</b> sono dalla stessa parte della trasversale <i>t</i>, uno interno e l'altro esterno e non adiacenti.</p>

<p>Gli angoli <b>coniugati</b> sono entrambi interni (o esterni) dalla stessa parte della trasversale <i>t</i>.</p>

<img src="img/angoli_interni_esterni.png" alt="angoli interni esterni"/>

<p><b>Definizione 3.2.1 (Rette parallele)</b> Due rette sono parallele quando non hanno alcun punto in comune oppure quando coincidono.</p>

<p>Da questa definizione si deduce che la relazione di parallelismo fra rette è riflessiva: <i>a</i> // <i>a</i>.<br> Inoltre tale relazione è anche simmetrica: se a // b, allora b // a.<br> Consideriamo due rette parallele <i>a</i> e <i>b</i> (figura). La retta risulta contenuta interamente in uno dei due semipiani individuati da <i>b</i>; indichiamo tale semipiano con <i>&beta;</i>. <br>A sua volta la retta <i>b</i> risulta contenuta interamente in uno dei due semipiani individuati da <i>a</i>; indichiamo quest’altro semipiano con <i>&alpha;</i>.<br> L’intersezione fra i due semipiani e viene chiamata striscia (figura b).<br> Una striscia è una figura convessa poiché un qualunque segmento avente gli estremi all’interno della striscia giace interamente in ognuno dei semipiani e quindi anche all’interno della striscia stessa.</p>

<p>Come possiamo capire se due rette sono parallele? La risposta è data dai prossimi teoremi.</p>

<p><b>Teorema 3.2.2 (Il teorema delle rette parallele)</b>. Se due rette tagliate da una trasversale formano una coppia di angoli alterni interni congruenti, allora sono parallele.</p>

<p><b>Ipotesi</b> <i>&alpha;</i> ≅ <i>&beta;</i>. <b>Tesi</b> <i>r</i> // <i>s</i>.</p>

<img src="img/parallele_teo_dim.png" alt="parallele criterio"/>

<p><b>Dim</b>. Ragioniamo per assurdo. Supponiamo che la tesi sia falsa, cioè che le rette <i>r</i> e <i>s</i> non siano parallele ma si incontrino in un punto <i>C</i>. <br>Osservando il triangolo <i>ABC</i> e applicando a esso il teorema dell’angolo esterno a un triangolo, concludiamo che <i>&beta;</i> è maggiore di <i>&alpha;</i>. Siamo giunti a contraddire l’ipotesi che diceva <i>&alpha;</i> ≅ <i>&beta;</i>; dobbiamo quindi ritenere falsa la supposizione iniziale.</p>

<p>Allora <i>r</i> e <i>s</i> non possono intersecarsi, esse pert nto risultano parallele. &emsp;□</p>

<p>Più in generale, vale il seguente <b>criterio per il parallelismo</b>.</p>

<p><b>Teorema 3.2.3</b>. Se due rette incontrandone una terza, formano:</p>

<ul>
	<li><p>angoli alterni (interni o esterni) congruenti;</p></li>
	<li><p>angoli corrispondenti congruenti;</p></li>
	<li><p>angoli coniugati (interni o esterni) supplementari.</p></li>
</ul>

<p>allora le due rette sono parallele.</p>

<p>Per la dimostrazione basta notare che in ogni caso possiamo ricondurci a quello degli angoli alterni interni, v. figura seguente.</p>

<img src="img/criteri_parallelismo.png" alt="criteri di parallelismo"/>

<p><b>Corollario 2.3.4</b>. Due rette perpendicolari a una stessa retta sono parallele. Infatti, nella figura a lato le due rette <i>a</i> e <i>b</i> formano con <i>r</i> angoli corrispondenti congruenti, in quanto retti, quindi le rette sono parallele.</p>

<h2>La parallela per un punto a una retta</h2>

<p>L’<b>esistenza</b> di una parallela a una retta data e passante per un punto fissato è dovuta al fatto che è sempre possibile costruire una coppia di angoli alterni interni congruenti. Infatti, disegnato un angolo <i>&alpha;</i>, si può sempre costruire un angolo <i>&beta;</i>, congruente ad <i>&alpha;</i>, alterno interno di <i>&alpha;</i>.</p>

<img src="img/parallela_punto.png" alt="parallela a un punto"/>

<p>L’<b>unicità</b> della parallela per un punto a una retta data non si può invece dedurre dalle proprietà finora esaminate e deve essere accettata come postulato.<br> Esso è storicamente noto come il <a href="postulati.html">quinto postulato di Euclide</a> o postulato delle parallele.</p>

<h2>L’inverso del teorema delle rette parallele</h2>

<p>Vale anche il teorema inverso del teorema delle rette parallele.</p>

<p><b>Teorema 2.3.5</b>. Se due rette sono parallele, formano con una qualunque trasversale due angoli alterni interni congruenti.</p>

<img src="img/parallele_inverso.png" alt="teorema inverso delle parallele"/>

<p><b>Dim</b>. Ragioniamo per assurdo. Supponiamo che la tesi sia falsa, cioè che risulti <i>&alpha;</i> diverso da <i>&beta;</i>, precisamente <i>&alpha;</i> &gt; <i>&beta;</i>.<br>
Per il punto <i>A</i> possiamo allora tracciare la retta <i>s'</i> in modo che risulti <i>&alpha;'</i> ≅ <i>&beta;</i>.<br> In tal modo <i>s'</i> e <i>r</i> risultano parallele.</p>

<img src="img/parallele_inv_dim.png" alt="teorema inverso parallele dimostrazione"/>

<p>Per il punto <i>A</i> esistono allora due parallele alla stessa retta <i>r</i>, contrariamente a quanto afferma il quinto postulato. <br>Poiché la negazione della tesi conduce a un risultato assurdo deduciamo che la tesi è vera, cioè che gli angoli alterni interni sono congruenti.&emsp;□</p>

<p>Più in generale, tenendo conto delle osservazioni fatte in precedenza, vale il seguente teorema.</p>

<p><b>Teorema 2.3.6</b>. Se due rette sono parallele, allora formano con una trasversale:</p>

<ul>
	<li><p>angoli alterni (interni o esterni) congruenti;</p></li>
	<li><p>angoli corrispondenti congruenti;</p></li>
	<li><p>angoli coniugati (interni o esterni) supplementari.</p></li>
</ul>

<p>Il teorema delle rette parallele e il suo inverso formano insieme una <b>condizione necessaria e sufficiente</b> per il parallelismo di due rette.</p>

<p><b>Corollario 2.3.7</b>. Date due rette parallele, se una retta è perpendicolare a una di esse, è perpendicolare anche all'altra.</p>

<p>Osservando la figura seguente è anche possibile dimostrare la seguente proprietà.</p>

<p><b>Corollario 2.3.8</b>. Due rette perpendicolari a due rette incidenti sono anch’esse incidenti.</p>

<figure>
<img src="img/perpendicolari_incidenti.png" alt="perpendicolari incidenti"/>
<figcaption>Le rette <i>a</i> e <i>b</i> si incontrano in <i>C</i>. Vogliamo dimostrare che le rette a esse perpendicolari, p e q, sono incidenti. Gli angoli &alpha; e &beta; sono coniugati di <i>p</i> e <i>q</i> rispetto alla trasversale <i>AB</i> e sono acuti in quanto parti di angoli retti. La loro somma non è un angolo piatto, come è richiesto nel caso delle rette parallele, quindi <i>p</i> e <i>q</i> sono incidenti.</figcaption>
</figure>

<p><b>Osservazione</b>. Le condizioni enunciate nei due teoremi precedenti sono necessarie per il parallelismo. Quando le rette sono parallele, valgono tutte queste proprietà, che potrai utilizzare in altre dimostrazioni.</p>

<p><b>Corollario 2.3.9</b>. Due rette parallele a una terza retta sono parallele fra loro.</p>

<div class="eq">
<p><i>a</i> // <i>b</i>, <i>b</i> // <i>r</i> &emsp;⇒&emsp; <i>a</i> // <i>r</i></p>
</div>

<p><b>Dim</b>. Ragioniamo per assurdo. Se <i>a</i> non fosse parallela a <i>b</i>, le due rette si incontrerebbero in un punto. Per quel punto passerebbero due rette (<i>a</i> e <i>b</i>) parallele a una retta data (<i>r</i>). Ciò è in contraddizione con il quinto postulato di Euclide, quindi la tesi non può essere negata: <i>a</i> e <i>b</i> sono parallele.</p>

<p>Dal corollario 2.3.9 si ricava che per le rette parallele vale la proprietà transitiva. Infatti, se è vero che <i>a</i> // <i>b</i> e <i>b</i>// <i>c</i>, le rette <i>a</i> e <i>c</i> sono entrambe parallele a <i>b</i>, quindi sono parallele fra loro, ossia <i>a</i> // <i>c</i>.</p>

<p><b>Corollario 2.3.10</b>. Due rette <i>a'</i> e <i>b'</i>, che siano rispettivamente parallele a due rette <i>a</i> e <i>b</i> incidenti, sono anch’esse incidenti (v. figura).</p>

<figure>
<img src="img/incidenti_parallele.png" alt="rette parallele incidenti"/>
<figcaption><i>a</i> e <i>b</i> sono incidenti. <i>b'</i> è parallela a <i>b, a'</i> è parallela ad <i>a</i>. <i>b'</i> non può essere parallela ad <i>a'</i>, altrimenti si avrebbe <i>a</i> // <i>a'</i>, <i>a</i> // <i>b'</i>, <i>b'</i> // <i>b</i>, e quindi, per la proprietà transitiva, si avrebbe <i>a</i> // <i>b</i>. Questa condizione è contro l’ipotesi, pertanto <i>a'</i> e <i>b'</i> sono incidenti.</figcaption>
</figure>

<p><b>Corollario 2.3.11</b>. Date due rette parallele, se una terza retta incontra una delle due allora incontra anche l’altra.</p>

<div class="def">

<h3>Rette parallele e direzione</h3>

<p>Nell’insieme delle rette di un piano la relazione di parallelismo gode delle proprietà riflessiva, simmetrica e transitiva, quindi è una relazione di equivalenza. Suddividiamo allora l’insieme delle rette di un piano in classi di equivalenza. Ogni classe contiene tutte le rette parallele fra loro. <br>L’insieme di tutte le rette appartenenti a una classe viene anche detto <b>fascio di rette parallele</b> o <b>fascio improprio</b> di rette. Come rappresentante di una classe scegliamo una retta qualunque di quella classe. Essa ha in comune con tutte le altre rette della stessa classe una caratteristica, la <b>direzione</b>. L’insieme quoziente è quindi l’insieme di tutte le possibili direzioni delle rette di un piano.</p>
</div>

<h2>Le proprietà degli angoli con i lati paralleli</h2>

<p><b>Definizione 2.3.12 (Lati concordi, lati discordi)</b> In due angoli con i lati paralleli, si dicono concordi i lati paralleli che giacciono dalla stessa parte rispetto alla retta che congiunge i vertici. In caso contrario i lati si dicono discordi.&emsp;□</p>

<img src="img/concordi_discordi.png" alt="Lati concordi, lati discordi"/>

<p><b>Teorema 2.3.13 (Angoli con i lati paralleli)</b> Due angoli che hanno i lati paralleli possono essere congruenti o supplementari:</p>

<ul>
	<li><p>sono congruenti se entrambi i lati paralleli sono concordi (oppure discordi);</p></li>
	<li><p>sono supplementari se due lati paralleli sono concordi e gli altri due discordi.</p></li>
</ul>

<img src="img/T_angoli_lati_paralleli.png" alt="teorema Angoli con i lati paralleli"/>

<section aria-label="End">
<a href="perpendicolari.html">«Le rette perpendicolari</a>
<a href="index.html">Index</a>
<a href="sulfides.html">Sulfides»</a>
</section>

</article>

</body>
</html>
