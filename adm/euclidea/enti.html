<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="Enti fondamentali">
	<title>Enti fondamentali</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>Enti fondamentali</h1>

<p>La geometria si basa su enti primitivi (come il punto, la retta, il piano), che vengono accettati come noti. Tutti gli altri enti geometrici vengono descritti mediante definizioni. Una figura geometrica è un qualsiasi insieme di punti. Lo spazio è l’insieme di tutti i punti. Fra le proprietà geometriche alcune sono espresse mediante postulati, proprietà che accettiamo come vere. Le altre sono descritte da t or mi, ossia proposizioni che devono essere dimostrate.<br> Nell’enunciato di un teorema distinguiamo l’ipotesi, ossia la parte che supponiamo vera, e la tesi, la parte da dimostrare. La dimostrazion è una sequenza di deduzioni logiche che permette di passare dall’ipotesi alla tesi.</p>

<p>Il <b>punto</b> non ha grandezza (è adimensionale) e la sua unica caratteristica è la sua posizione.</p>

<p>La <b>retta</b> è una sequenza infinita di punti allineati. È illimitata in entrambe le direzioni, ossia è infinita.</p>

<p><b>Definizione 1.1.0 (Semiretta)</b> La <i>semiretta</i> è ciascuna delle parti in cui una retta viene suddivisa da un punto, chiamato <i>origine della semiretta</i>. Anche la semiretta, così come la retta, è infinita, essa ha un inizio ma non ha una fine e ha solo la dimensione lunghezza. &emsp;□</p>

<figure>
<img src="img/semiretta.png" alt="semiretta"/>
<figcaption>Una retta risulta divisa da un qualsiasi punto <i>O</i> in due parti, ciascuna delle quali illimitata in un solo senso e chiamata <b>semiretta</b> di origine <i>O</i>. Il punto <i>O</i> è il solo punto che due semirette opposte hanno in comune. Chiamiamo semiretta l'insieme formato da O e dai punti che lo seguono; l'insieme formato da O e dai punti che lo precedono.</figcaption>
</figure>

<p>Per determinare una semiretta basta darne l'origine <i>O</i>, e un altro suo punto <i>B</i>, e la semiretta così determinata si chiama «semiretta <i>OB</i>».</p>

<p><b>Definizione 1.1.1 (Segmento)</b> Si definisce <i>segmento</i> la parte di retta delimitata da due punti: Data una retta orientata e due suoi punti <i>A</i> e <i>B</i>, con <i>A</i> che precede <i>B</i>, chiamiamo <b>segmento</b> <i>AB</i> l'insieme dei punti della retta formato da <i>A</i>, da <i>B</i> e dai punti che seguono <i>A</i> e precedono <i>B</i>. &emsp;□</p>

<p>I punti <i>A</i> e <i>B</i> si chiamano <b>estremi</b> del segmento, i punti compresi fra <i>A</i> e <i>B</i> sono i <b>punti interni</b> del segmento. Un segmento è <b>nullo</b> se i suoi estremi coincidono, ossia se è privo di punti interni. Il segmento nullo è costituito da un solo punto.</p>

<p>Fissati due punti <i>A</i> e <i>B</i>, possimao anche pensare alla retta <i>AB</i> divisa in tre parti: il segmento <i>AB</i>, la semiretta di origine <i>A</i> che non contiene <i>B</i> e la semiretta di origine <i>B</i> che non contiene <i>A</i>. Queste due semirette vengono dette <b>prolungamenti</b> del segmento <i>AB</i>.</p>

<p>Due segmenti sono <b>consecutivi</b> se hanno in comune soltano un estremo; sono <b>adiacenti</b> quando sono consecutivi e appartengono alla stessa retta.</p>

<table>
<tr><th>TERMINE</th> <th>DEFINIZIONE</th> <th>DISEGNO</th></tr>
<tr><td><b>Segmento di estremi <i>A</i> e <i>B</i></b></td> <td>La figura formata da tutti i punti della retta (orientata) <i>AB</i> compresi tra <i>A</i> e <i>B</i>, inclusi A e B.</td> <td><img src="img/segmento.png" alt="segmento AB"/></td></tr>
<tr><td><b>Segmenti consecutivi</b></td> <td>Due segmenti che hanno in comune soltanto un estremo.</td> <td><img src="img/segmenti_consecutivi.png" alt="Segmenti consecutivi"/></td></tr>
<tr><td><b>Segmenti adiacenti</b></td> <td>Due segmenti consecutivi che appartengono alla stessa retta. </td> <td><img src="img/segmenti_adiacenti.png" alt="Segmenti adiacenti"/></td></tr>
</table>

<h2 id="poligonali">Poligonali</h2>

<p><b>Definizione 1.1.2 (Poligonale)</b>. Si dice <i>poligonale</i> una figura costituita da un insieme ordinato di segmenti in cui:</p>

<ul>
	<li><p>un segmento e il suo successivo sono sempre consecutivi ma non adiacenti;</p></li>
	<li><p>ogni estremo dei segmenti appartiene al massimo a due di essi.</p></li>
</ul>

<p>Una poligonale è <b>chiusa</b> se l'ultimo estremo coincide con il primo. In caso contrario la poligonale è <b>aperta</b>. I segmenti di una poligonale si dicono anche <b>lati</b> della poligonale. Una poligonale è <b>intrecciata</b> se almeno due suoi lati (non consecutivi) si intersecano.</p>

<img src="img/poligonali.png" alt="poligonali"/>

<h2 id="piano">I semipiani</h2>

<p>Il seguente postulato precisa il modo in cui una retta divide un piano. Lo chiameremo <b>postulato di partizion del piano da parte di una retta</b>.</p>

<p><b>Definizione 1.1.3</b> Considerata una qualsiasi retta di un piano, essa divide l’insieme dei punti del piano che non le appartengono in due regioni con le seguenti proprietà:</p>

<ul>
	<li><p>due punti qualsiasi appartenenti alla stessa regione sono gli estremi di un segmento che non interseca la retta;</p></li>
	<li><p>due punti qualsiasi appartenenti a regioni diverse sono gli estremi di un segmento che interseca la retta.&emsp;□</p></li>
</ul>

<p><b>Definizione 1.1.4 (Semipiano)</b> Data una retta di un piano, un semipiano è costituito dalla retta (detta <i>origine del semipiano</i>) e da una delle due regioni in cui il piano è diviso dalla retta stessa.&emsp;□</p>

<img src="img/semipiano.png" alt="semipiano"/>

<h2 id="angoli">Angoli</h2>

<p><b>Definizione 1.1.5 (Angolo)</b> Un angolo è ciascuna delle due parti illimitate in cui due semirette, aventi l'origine in comune, dividono un piano. &emsp;□</p>

<p>L'origine comune, prende nome di <i>origine</i> o <i>vertice dell'angolo</i>. Le semirette si dicono <b>lati dell'angolo</b>. I punti che appartengono all’angolo, ma non ai suoi lati, sono i punti interni dell’angolo. Per indicare un angolo di vertice <i>O</i> e con lati le semirette <i>a</i> e <i>b</i>, usiamo il simbolo aO^b.<br>Un angolo si può anche indicare con una lettera greca (per esempio: <i>&alpha;, &beta;, &gamma;</i>).<br> Quando due angoli hanno in comune soltanto il vertice e un lato, si dicono <b>consecutivi</b>. Due angoli consecutivi i cui lati non comuni appartengono alla stessa retta si dicono <b>adiacenti</b>.</p>

<p>Un angolo si dice:</p>

<ul>
	<li><p><b>convesso</b> se non contiene i prolungamenti delle semirette (minore di un agolo piatto).</p></li>
	<li><p><b>concavo</b> se contiene il prolungamento delle semirette (maggiore di un angolo piatto). </p></li>
</ul>

<figure>
<img src="img/angolo.png" alt="angolo"/>
<figcaption>Gli angolo <i>&alpha;</i> e <i>&beta;</i> sono rispettivamente <b>convesso</b> e <b>concavo</b>.</figcaption>
</figure>

<h2>Classifichiamo gli angoli</h2>

<img src="img/angoli.png" alt="classificazione degli angoli"/>

<ul>

	<li><p>L'angolo le cui semirette sono oppose è detto <b>angolo piatto</b>.</p></li>
	<li><p>Se le due semirette coincidono si determinano due angoli: l'<b>angolo giro</b> e l'<b>angolo nullo</b>. L'angolo gito è quello a cui appartengono tutti i punti del piano.</p></li>
	<li><p>Sono <b>consecutivi</b> gli angoli che hanno il vertice e un lato in comune.</p></li>
	<li><p>Sono <b>adiacenti</b> gli angolo che sono consecutivi e i cui lati non comuni appartengono alla stessa retta.</p></li>
</ul>

<p>Due angoli si dicono <b>complementari</b> se la loro somma è un angolo retto, <b>supplementari</b> se la loro somma è un angolo piatto e infine <b>esplementari</b> se la loro somma è un angolo giro. Due si dicono <b>opposti al vertice</b> se i prolungamenti di uno corrispondono ai lati dell'altro, cioè semirette opposte. Due angoli opposti al vertice sono uguali.</p>

<p>Gli angoli supplementari hanno lo stesso seno</p>

<div class="eq">
<p>sin &alpha; = sin &beta;</p>
</div>

<p>e lo stesso coseno ma di segno opposto</p>

<div class="eq">
<p>cos <i>&alpha;</i> = &minus;cos <i>&beta;</i></p>
</div>

<ul>
	<li><p><b>Angolo acuto</b> &lt; 90°.</p></li>
	<li><p><b>Angolo ottuso</b> 90° &lt; &alpha; &lt; 180°.</p></li>
	<li><p><b>Angolo concavo</b> &gt; 180°.</p></li>
	<li><p><b>Angolo convesso</b> &lt; 180°.</p></li>
</ul>

<h2 id="con">Le figure concave e le figure convesse</h2>

<p><b>Definizione 1.1.6 (Figura Convessa - Figura Concava)</b>. Una figura è convessa se due suoi punti qualsiasi sono estremi di un segmento che è contenuto interamente nella figura stessa. Se una figura non è convessa si dice concava.&emsp;□</p>

<img src="img/figura_convessa_concava.png" alt="figura convessa concava"/>

<p>Il piano, le rette, le semirette, i segmenti, i semipiani sono figure convesse. Gli angoli possono essere sia figure concave sia figure convesse. Per decidere se un angolo è concavo o convesso, anziché ricorrere alla definizione precedente, possiamo considerare i prolungamenti dei suoi lati.</p>

<figure>
<img src="img/angoli_concavi_conv.png" alt="angoli concavi convessi"/>
<figcaption><b>a.</b> Ad eccezione dell’angolo giro, se un angolo contiene l propriointerno i prolung menti dei lati, allora è concavo. Infatti è possibile scegliere due punti in modo che il segmento che li unisce non sia contenuto interamente nell’angolo.<br> <b>b</b>. Se un angolo o contiene al proprio interno i prolung menti dei lati, allora è convesso. infatti, comunque scegliamo due punti, il segmento che li unisce è contenuto sempre interamente nell’angolo. <br><b>c</b>. L’ angolo piatto è convesso. P̂ contiene il prolungamento dei suoi lati, ma non al proprio interno.</figcaption>
</figure>

<h2>La congruenza delle figure</h2>

<p>Quando parliamo di <i>movimento rigido</i> intendiamo dire che nell’ambito della geometria euclidea si può pensare di <i>spostare le figure senza deformarle</i>. È un concetto che deve essere considerato primitivo.</p>

<p>In geometria utilizzeremo la parola <b>uguaglianza</b> (e il simbolo =) soltanto per indicare la coinci enza punto a punto di due figure. Useremo invece la parola <b>congruenza</b> (e il simbolo ≅) per indicare la sovrapponibilità punto a punto di una figura a un’altra mediante un <i>movimento rigido</i>. Presentiamo alcuni postulati fondamentali.</p>

<p><b>Postulati 1.1.7</b></p>

<ul>
	<li><p>Tutte le rette sono fra loro congruenti;</p></li>
	<li><p>Tutte le semirette sono fra loro congruenti;</p></li>
	<li><p>Tutti i semipiani (e quindi anche gli angoli piatti) sono fra loro congruenti.</p></li>
</ul>

<p><b>Definizione 1.1.8 (Figure congruenti)</b> Due figure sono congruenti se sono sovrapponibili punto a punto l'una all'altra mediante un movimento rigido.&emsp;□</p>

<figure>
<img src="img/congruenza_uguaglianza.png" alt="uguaglianza e congruenza"/>
<figcaption><b>Esempio</b>. Nel triangolo isoscele <i>ABC</i> la mediana e l’altezza relative alla base sono uguali, perché coincidono, mentre i lati <i>AC</i> e <i>CB</i> sono congruenti.</figcaption>
</figure>

<p>Come abbiamo anticipato, per indicare la congruenza di due figure useremo il simbolo ≅.<br>Per esempio, scriveremo: ℱ ≅ ℱ′.</p>

<p>Per la congruenza di figure valgono i seguenti postulati.</p>

<p><b>Postulati 1.1.8</b></p>

<ul>
	<li><p>Proprietà riflessiva: ogni figura è congruente a se stessa;</p></li>
	<li><p>Proprietà simmetrica: se 𝒜 ≅ 𝓑, allora 𝓑 ≅ 𝒜;</p></li>
	<li><p>Proprietà transitiva: se 𝒜 ≅ 𝓑 e 𝓑 ≅ 𝓒, allora 𝒜 ≅ 𝓒.</p></li>
</ul>

<p>Pertanto, la relazione di congruenza è una relazione di equivalenza, cioè una relazione su un insieme che gode delle tre proprietà: riflessiva, simmetrica, transitiva.</p>

<h2 id="l">La lunghezza dei segmenti</h2>

<p>La relazione di congruenza fra segmenti permette di ripartire l’insieme di tutti i segmenti del piano in classi di segmenti congruenti fra loro. La caratteristica comune ai segmenti appartenenti a una stessa classe si chiama lunghezza (figura 10). In altre parole, due segmenti congruenti hanno lunghezza uguale.</p>

<p><b>Nota bene</b>. Non bisogna confondere la <i>lunghezza</i> di un segmento, che è una classe di equivalenza, con la <a href="misura.html">misura</a> della lunghezza di un segmento, che è un numero.</p>

<h2>Il trasporto dei segmenti e degli angoli</h2>

<p>Valgono i seguenti postulati.</p>

<p><b>Postulati 1.1.9 (Postulato del trasporto dei segmenti)</b> Data una semiretta di origine <i>O</i> e un segmento <i>AB</i>, sulla semiretta esiste ed è unico il segmento <i>OP</i> per cui è vero che <i>OP</i> ≅ <i>AB</i>.&emsp;□</p>

<p><b>Postulati 1.1.10 (Postulato del trasporto di angoli)</b> Dati un semipiano, sulla cui origine si sia fissata una semiretta <i>s</i> di origine <i>O′</i>, e un angolo <i>aÔb</i> di origine <i>O</i>, esiste ed è unico l’angolo <i>sÔp</i> del semipiano per cui è vero che <i>aÔb</i> ≅ <i>sÔ′p</i>.&emsp;□</p>

<h2>Le linee piane</h2>

<p>Se disegniamo un punto su un foglio e muoviamo la matita, senza staccarla dal foglio, otteniamo una linea. Diremo che una <b>linea piana</b> è un insieme di punti ottenuti dal movimento <i>continuo</i> di un punto del piano.</p>

<p>La retta può essere vista come un caso particolare di linea. Ogni linea che non sia una retta, una semiretta o un segmento viene detta <b>linea curva</b> o semplicemente <b>curva</b>.</p>

<p>Un tratto di curva compreso fra due suoi punti viene detto <b>arco</b>; i due punti si chiamano <b>estremi</b>.</p>

<p>Per due punti passano infinite curve, ma una sola retta. Da un punto di vista intuitivo, il segmento che ha per estremi i due punti rappresenta il percorso più breve per andare da un punto all’altro.</p>

<p><b>Definizione (Distanza 1.1.11)</b> La distanza fra due punti è la lunghezza del segmento che ha per estremi i due punti.&emsp;□</p>

<figure>
<img src="img/distanza.png" alt="distanza"/>
<figcaption>Distanza tra due punti</figcaption>
</figure>

<p>Ogni linea è percorribile in due versi opposti. Immaginiamo di percorrere una linea, partendo da un suo punto, sempre nello stesso verso. Se a fine percorso arriviamo nuovamente al punto di partenza, la linea è chiusa, in caso contrario la linea è aperta.</p>

<p>Se poi, durante il percorso, incontriamo uno stesso punto più di una volta, allora la linea è <b>intrecciata</b>. In caso contrario è <b>semplice</b>. Ogni linea semplice chiusa divide l’insieme dei punti del piano che non le appartengono in due regioni: una che contiene segmenti, ma non rette; l’altra che contiene anche rette. I punti della prima regione si dicono interni alla linea, quelli della seconda si dicono <b>esterni</b>.</p>

<img src="img/linee.png" alt="linee"/>

<p>Data una linea chiusa e due punti, uno interno e l’altro esterno, una linea che congiunga i due punti incontra la linea data almeno in un punto. Questa proprietà viene anche detta <b>postulato di partizion del piano da parte di una linea chiusa</b>.</p>

<p>Utilizzeremo molto spesso, nelle nostre costruzioni, gli archi di una particolare linea curva semplice e chiusa, la <a href="circonferenza.html">circonferenza</a>.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="segmenti_operazioni.html">Le operazioni con i segmenti e con gli angoli»</a>
</section>

</article>

</body>
</html>
