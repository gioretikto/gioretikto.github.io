<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1.0">
	<meta name="description" content="I postulati di appartenenza e ordine">
	<title>I postulati di appartenenza e ordine</title>
	<link rel="stylesheet" type="text/css" href="../../style.css" media="screen">
</head>

<body>

<nav>
	<ul>
		<li><a class="navbar" href="../../index.html">Home</a></li>
		<li><a class="navbar" href="index.html">Index</a></li>
	</ul>
</nav>

<article>

<h1>I postulati di appartenenza e ordine</h1>

<h2>Postulati di appartenenza della retta</h2>

<p>Il seguente postulato è fondamentale per poter tracciare linee rette nelle costruzioni di figure geometriche. Lo chiameremo postulato del passaggio di una retta per due punti.</p>

<p><b>Postulato 1.1.1 (Primo postulato)</b> Per due punti distinti di un piano passa una e una sola retta.&emsp;□</p>

<p> Diciamo «una una sola» per riassumere due concetti:</p>

<ul>
	<li><p>esistenza: dati due punti esiste una retta che passa per quei punti («passa una retta»);</p></li>
	<li><p>unicità: la retta è unica («passa una sola retta»).</p></li>
</ul>

<p>Precisiamo poi che la retta non può essere costituita da un solo punto.</p>

<p><b>Postulato 1.1.2 (Secondo postulato)</b> Su una retta ci sono almeno due punti.&emsp;□</p>

<p>In modo analogo, con il prossimo postulato, vogliamo evitare che si possa pensare che il piano sia costituito soltanto da una retta.</p>

<p><b>Postulato 1.1.3 (Terzo postulato)</b> Per ogni retta di un piano esiste almeno un punto, nel piano, che non le appartiene.&emsp;□</p>

<h2>Postulati di appartenenza del piano</h2>

<p>Esistono poi altri due postulati riguardanti il piano.</p>

<p><b>Postulato 1.1.4</b> Per tre punti che non stanno sulla stessa retta passa uno e un solo piano.&emsp;□</p>

<p><b>Postulato 1.1.5</b> Fissati due punti in un piano, la retta passante per i due punti giace interamente sul piano. &emsp;□</p>

<p>Questi primi postulati sono molto importanti, perché precisano le proprietà relative agli enti primitivi. Ci permettono così di sapere che cosa intendiamo per tali enti, anche se di essi non diamo una definizione. Da questo punto di vista, i postulati possono essere pensati come «definizioni implicite» degli enti primitivi.</p>

<figure>
<img src="img/es_linee.png" alt="esempio di non rette"/>
<figcaption><b>Esempio 1.1.6</b> Se diciamo: «Per due punti passa una e una sola retta», escludiamo che si possa pensare che tutte e tre le linee disegnate nella figura siano rette. &emsp;□</figcaption>
</figure>

<h2>L’ordinamento sulla retta</h2>

<p><b>Postulato 1.1.7</b> La retta:</p>

<ol>
	<li><p>è un insieme ordinato di punti;</p></li>
	<li><p>non esiste né un primo né un ultimo punto;</p></li>
	<li><p>fra due suoi punti esiste sempre almeno un altro punto.&emsp;□</p></li>
</ol>

<p>Questo postulato, detto <b>postulato dell'ordine</b>:</p>

<ul>
	<li><p>fissa un <i>ordinamento</i> sulla retta;</p></li>
	<li><p>afferma in modo implicito che la retta è costituita a infiniti punti; per esempio, presi su una retta due punti distinti <i>A</i> e <i>B</i> (figura 3), il postulato afferma che fra <i>A</i> e <i>B</i> c’è un punto, che chiamiamo <i>C</i>; fra <i>A</i> e <i>C</i> deve esserci un punto D, fra A e D deve esserci un punto E e così via.</p></li>
</ul>

<p>Dai postulati precedenti discendono due proprietà importanti, che non dimostriamo:</p>

<ol>
	<li><p>ogni piano contiene infiniti punti e infinite rette;</p></li>
	<li><p>per un punto passano infinite rette.</p></li>
</ol>

<p>Due rette che passano per uno stesso punto si dicono incidenti.L’insieme delle rette passanti per un punto si chiama fascio proprio di rette (figura 4).</p>

<p>Il postulato dell’ordine permette di assegnare a ogni retta un verso di percorrenza. Una retta su cui sia fissato un verso si dice <b>retta orientata</b> (figura 5). Se il verso è quello indicato nella figura, possiamo dire che <i>A</i> precede <i>B</i> e <i>C</i> segue <i>B</i>. Diciamo anche che <i>B</i> è fra <i>A</i> e <i>C</i>.</p>

<section aria-label="End">
<a href="epoxides.html">«Epoxides</a>
<a href="index.html">Index</a>
<a href="enti.html">Gli enti fondamentali»</a>
</section>

</article>

</body>
</html>
